<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../CMTS000.htm">
    <img src="../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="100%">
        <font face="新細明體" color="#800000" size="5">明萬曆正統道藏續道藏</font><font size="3" color="#008080">(CH08)</font></td>
      </tr>
		<tr>
        <td width="97%" align="center">
    <p style="line-height: 150%; margin: 0 0cm"><b>
	<span style="font-size:22.0pt;font-family:&quot;新細明體&quot;,&quot;serif&quot;;color:#943634">
	儒門崇理折衷堪輿完孝錄</span></b></p>
	<p align="left" style="line-height: 150%; margin-top: 0; margin-bottom: 0">
	<span style="font-size: 12.0pt; font-family: 新細明體,serif; color: #943634">
	經名：儒門崇理折衷堪與完孝錄。撰人不詳。八卷。底本出處：《萬曆續道藏》封字號。</span></td>
        </tr>
		<tr>
        <td width="97%" align="center">
    <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
	<span style="font-size: 18.0pt; font-family: 新細明體,serif; color: #943634">
	儒門崇理折衷堪輿完孝錄卷之一</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634"><b>第一章論陰陽正宗</b></span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　蓋自有天有地，分陰分陽，至理流通於兩間，元氣運行於萬古。昏昏默默，妙闔闢於無窮，混混沌沌，神變通於莫測；或敷而為二氣之推遷，或布而為五行之生剋，一消一長，總妙玄工。為盈為虛，無非造化。天地之神固不可知，推遷之數則有可考。為日月，為星辰，其燦然於上者，有一定之度。為山川，為土石，其凝然於下者，有一定之形。推其度，可以知年月日時之吉凶；察其形，可以庾龍穴砂水之禍福。道參三極，理無二途，惟三才合一之士，可以凝天命佑神工。彼拘攣執一之徒，安得肩鴻鉅當重任，高其談闊其步，依然遠類乎楊曾，擬其象畫其圖，居然自安於廖賴。若問天文地理，那有實見真知。大者勿論，乃拘拘於小節之疵，全體罔聞，顧屑屑於一偏之見。已昧乎？山川向背之分，且以方向言禍福，既疏於聖正授時之令，更以雜說論日時。況偽書之紛紛，濟誕說之喋喋，天無二日，古今定理。今之論太陽者，則曰曆數，曰烏兔，曰都篡之類，有七位太陽之參差，民無二王，聖賢格言。今之論帝星者，則曰尊帝，曰天皇，曰口斗之類，有十三帝星之間雜。變亂陰陽者，則有為爭陰、為爭陽、為分陰、為分陽、為真陰、為真陽、為先天、為後天，詎知太極之陰陽無二理。易置五行者，則有為陰府、為洪範、為八卦、為雙山、為玄空、為納音、為渾天、為星宿。誰知生成之五行無兩端，似此之類難以悉舉，信此之輩舉世皆然，是以疑信交馳，令人一二世而無葬地可否難辨，致人數十年而無葬期。始信偽術不足憑，惟有吾心為真，主吾心果善，人自傑而地自靈，念慮少虧，地不庇而神不佑。不然，胡龍頭政嚴災兆十日，胡牛眠山上，位至三公，配興衰成敗之機，莫非天定。故貪謀詐求之計，枉自心勞，或侵掘己祖，猶如剜肉以充饑。或偷葬人塋，無異盜鈴而掩耳。奉勸世人，無如守正培心地，乃為得地之本。循天理，誠為地理之根，忠不信明師，毋惑幻術。相地以五星巒頭為先，而卦例天星奚足，惑擇期以七政要旨為重，而百家&#35149;說何足憑守，此陰陽正理，可參造化玄機。</span><span style="font-size: 10.0pt; font-family: 新細明體,serif; color: #943634">相地以五星四句，是一部大旨。</span><span lang="EN-US" style="font-size: 10.0pt; font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634"><b>第二章論氣運通塞</b></span><b><span lang="EN-US" style="font-family: 'New MingLiu',serif; color: #943634"><br>
	</span></b><span style="font-family: 新細明體,serif; color: #943634">
	　　龍穴砂水地之形也。盛衰消長地之氣也。形本吉而氣未至，則無先作福之理，如尼丘生孔，嵩嶽生申，前古豈非此山水耶！以氣運未至，雖造化不能先啟其機。形甚吉而氣已洩，亦無再作福之理，如諸馮生舜，岐周生文，後世豈變易此山水耶。以氣運之既盡，雖造化不能復啟其機。蓋天地之氣，流行不滯，古之洛陽，今非昔此。今之京師，視古獨盛，均此山川而作，福有遲早久近之不同者，以氣運之至與未至，盡與未盡耳，何嘗拘拘於龍穴砂水問耶。然盛衰之機必有先兆，是故河洛呈祥，發卦疇之預兆，麒麟郊見，啟王法之先機，黃河清而知聖王之御極，五星聚而兆賢士之並生，此皆關乎天下國家之盛。故天地精萃之氣，顯而為禎祥，有如此也。若氣數將亡，則妖孽垃生，而凶氣集矣。是氣也，固大無不包，亦小無不貫。雖市塵之間，墓宅之所，亦有盛衰之可言者。凡入其鄉，登其宅墓，見其禽獸繁育，草木暢茂，風氣和煖，山谷騰輝，水深土厚，景色清奇。至於晨昏半子之時，乃見祥光呈現，淑氣交騰，又有若遠遠微聞鍾鼓之聲，老者持杖，壯者軒昂，童子班班俊秀，人人和樂，雍雍揖遜，凡此皆盛氣也。發福必大若入其鄉，登其宅墓，見其草木焦枯，禽獸離散，風聲悽慘，氣色消索，山川崩破，寒谷幽暗。及晨昏半子之時，又見光明不著，滯氣交騰，而寂寂然如入於無人之境，家無頒白，少壯罷弱，內有風聲，庭多忤逆。凡此皆衰氣也，為禍必速。又有等人，家出麻白悽慘之氣者，必主喪服。有黑爛沉滯之氣者，必主疾疫。有赤燥炎蒸之氣者，必主火災官非之類或生菁苔，或生白毫，或牝雞嗚，亦皆凶氣致之也。又有等＃１墓塚無故自陷，風拔其樹，雷擊其處，其家亦主退敗。墓土焦枯炎燥發露，此火氣盛也，必主虫蟻。墓上獨生青蒿，或生白草、白葉樹，皆水氣盛也，必主水泉。凡山大水小而無龍穴者，必生白蟻。凡山小水大而無龍穴者，必主水泉。或來龍雖真而穴於無氣之所，其禍亦然。四旁皆生草木而塚上獨無者，其中白蟻滿棺塚。上獨生青苔而四旁皆無者，其中水泉盈穴。穴有砂石者，水泉不免。穴乘殺氣者，白蟻亦生。葬虛窩者，水必浸。葬頑硬者，蟻必至。此亦理之必然者，皆衰氣也。此盛衰之氣，已見其大概，苟細察之，愈推愈妙。今人見靈芝等瑞，誰不重之，然非無別也。</span><span style="font-size: 10.0pt; font-family: 新細明體,serif; color: #943634">如或靈芝之始出頭者，有如寶蓋之微露其頂；或如蜜蜂之吹飴，微微然似有其聲，實無其聲，此初盛氣也。露其頭者，復露其盤。露其頂者，復露其簷；似有其聲者，實有其聲；或紅，或黃，或赤，或五色間雜而成章，此正盛之氣也。至若如靈芝之有盤者露其幹，如寶蓋之有簷者露其柄，或郁郁然盈人之目，或鬨鬨然盈人之耳，此極盛之氣也。過此，則盛極而一哀矣。如靈芝之有幹而長，如寶蓋有柄而高，如蚊鼓之自近而遠，如微雷之自低而升，如祥姻之結五彩者外濃而內淡，此將衰之氣也。如靈芝之有幹而斜飄不著於地，如寶之柄高而飛拂無所依，如蚊鼓之去遠，如微雷之過高，如五彩之一片一片而聚散無常，此正衰之氣也。至若如靈芝寶蓋之朽而壞變，而無聲之高，而亢遠，而極色之濃者，倏而為淡，飄飄然如殘星之將散，拂拂然如敗葉之經風，此極衰之氣也。在智士之善惟耳。</span><span lang="EN-US" style="font-size: 10.0pt; font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634; font-weight: 700">
	第三章論氣色貴賤</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　卜氏曰：相地一似相人。此善喻相地之法也。余觀風鑑之流，每每以形體觀人之貴賤。以氣色辨人之窮通，二者兼盡，然後相法，無遁情也。何今之相地者，徒知相形體而不知觀氣色，卒不能如相人之&#39440;矣。范氏曰：祖龍高頂名樓殿，常有雲氣現。楊氏曰：望氣尋龍易。是古人相地，且來嘗不庾之於氣也。今人胡置，而勿論耶。然氣之現於微芒者，認之尤難。惟平旦之時，清氣未散；泊暮之際，正氣方收；及時兩方霽之喉，初秋中元之旦。斯時也，微露者皆可見，恍惚者皆可觀。至於更探半子之時，認之尤當。凡青紅者，皆陽氣也。白黑者，皆陰氣也。黃而潤澤者，陰陽沖和之氣也。觀氣之高低休態，可以卜所結龍穴之長短；觀氣之廣狹規模，可以卜所收砂水之多少；觀氣之端然而直上，定知正穴必在幹龍；觀氣之飄然而斜行，定知正穴必是枝落。幹氣自然雄偉高大，枝氣自然卑小清弱。山雄健者氣旺盛，山柔弱者氣微細。故曰：龍行十里氣高一丈。富穴氣如疊壘，色艷而濁。貴穴氣如張蓋，色清而奇。初吐一線，上結華蓋，蔥蔥鬱鬱，如雲如煙，如旗冕垂琉黃中，五色具備。似龍蟠者，名曰旺氣帝王之地。蓋帝王陰陽合德，五氣儲精，又土為君政；其色本黃，龍為君象，其形本肖，所以備具五色，又黃多而象龍也。紅光明爍，森森林林，如虹如月，如鳳舞者，名曰淑氣后妃之地。蓋后妃與君敵體相去不遠，又火能助土，鳳為君瑞，所以紅多而象鳳也。或內白外黃，前青后紫，青如牛首，赤如虎尾者，猛將之氣侯伯之地。初若雲煙，終類鼎沸，中青外紅，如流星燭地，如蛟騰鳳翥者，福喜之氣宰相之地。赤白一線，直沖貫日者，忠幹之氣諫臣之地。赤紅一線，如虹而微帶綵色者，文奇之氣狀元之地。純白純黃，民牧之地。紅黃紫白相問而青潤者，翰苑之俊。紅黃黑白相問而厚重者，附＃２馬之英。初吐一線，終結寶蓋，五色俱備，輕清上浮，有紋不&#35149;，如踏節，如寶塔，如搖旌，如幢幡耀日燭星者，為異氣神仙之地。此氣多現於飛鴈龍、鐵拐龍。五色具備，正直無倚，如大臣之立朝者，為正氣道學之地。此地多現於中正龍、逸士龍。大抵青紅而明亮者，文臣也。白黑而徑直者，武職也。青紅白黑又帶一絲黃潤者，文武全才也。其氣類禽者出文，其氣類獸者出武；其氣盛大而燭天者，必產出將入相之士；其氣低小而光明者亦出文官而兼武備。欲知官祿之崇卑，視氣之高低廣狡而可見。欲知官祿之久暫，察氣之大小厚薄而可知。欲知官祿之在何方，蔭何命人，則分野可考，方位可斷。</span><span style="font-size: 10.0pt; font-family: 新細明體,serif; color: #943634">如坐命坐穴皆在子而吉氣正躔玄楞之次者，官祿多在宋，利亥卯未人。坐命坐穴皆在丑而吉氣正躔星紀之次者，官祿多在鄭，利申子辰人。坐命穴皆在寅而吉氣正躔析木之次者，官祿多在楚，利巳酒丑人。坐命穴皆在卯而吉氣正躔大火之次者，官祿多在周，利寅午戌人。坐命穴皆在辰而吉氣正躔壽星之次者，官祿多在秦，利亥卯未人。坐命穴皆在巳而吉氣正躔鶉尾之次者，官綠多在晉，利申子辰人。坐命穴皆在午而吉氣正躔鶉火之次者，官祿多在趙，利巳百丑人。坐命穴皆在未而吉氣正躔鶉首之次者，官祿多在魯，利寅午戌人。坐命穴皆在申而吉氣正躔實沈之次者，官祿多在衛，利亥卯未人。坐命穴皆在酉而吉氣正躔大梁之次者，官祿多在齊，利申子辰人。坐命穴皆在戌而吉氣正躔降婁之次者，官綠多在昊，利巳酉丑人。坐命穴皆在亥而吉氣正躔娵訾之次者，官祿多在燕，利寅午戌人。官位之陞遷無定方，則吉氣之旋轉亦無定在。如坐命坐山在子而官貴之氣現於申者，官祿多在晉。若有時轉入於辰，則官祿又在鄭。或再轉而入於午，則官祿又遷於周。凡自低而高，自微而著，必升遷之氣也。若漸低漸微，必降謫之氣也。變而為無者，必退斥之氣也。又有飄揚而入於坐山者，必致仕還鄉之氣也。凡此之類，未可盡述，非聰明特達之士，不能探其玄微。</span><span lang="EN-US" style="font-size: 10.0pt; font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634"><b>第四章論氣色真假</b></span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　地之氣色有真有偽，偽者似真，真者似偽。作福之地，其氣特奇，停停然如寶蓋，郁郁然似靈芝，望之則有影可見，即之則無形可拘，或紅或黃或紫或赤或白而滋潤，或黑而有光，或五色相間，或萬象交騰，又或如空中之錦繡，或如五彩之文章，凡此皆造化吉氣鍾之於地，故精光特露有如是也。若夫或白或藍，橫欄散漫，其象甚著，其中甚澆，此必是日氣與水氣相交而成者。又有日出曙氣，日落霞氣，月出入輝光氣，雨後雲氣，老山濕氣，川澤嵐氣，珠藏澤媚，玉韞山輝，古窖浮光，古墓有耀，延平之斂芒射斗牛，瓜園之刀光含夜月，草木之枯老則有光，器物之年探則有火。人血之在野日久則暮夜生明，禽獸之血亦積久而有焰，妖蛇之吐氣似雲，妖雉之吐氣似錦，妖龜之吐氣似霞，蜃之吐氣每每結成樓臺之狀，與夫神火、鬼火、土地燈、社司燈之類，難以枚舉，皆偽氣之似真者也。大抵真氣上大下小，偽氣上小下大，真氣外淡內濃，偽氣外濃內淡，真氣外暗內明，</span><span style="font-family: 新細明體,serif; color: #943634">偽氣外明內暗，真氣有氣而有光，偽氣有光而無氣，真氣出山之巔，偽氣橫山之腰，真氣多結於陽明之地，偽氣多結於幽谷之中，真氣多現於&#34886;山鑽聚之鄉，偽氣多現於孤陰獨陽之處，辨之不精，未必不指鵑雀而為鳳，野烏而為鸞，嶇蜓而為龍也。氣之偽者，勿論已而。氣之真者；又有龍氣、穴氣、砂氣、水氣之不同。祖龍之氣，定是光芒燭天；穴中之氣，必然精光獨露一分；砂之為氣，所以輔龍穴之用也。故欲看砂上之氣者，當以龍穴之氣為主，未可以砂上之氣旺，而遂以為吉穴在砂也。如東方龍穴，砂上見白氣、紅氣；南方龍穴，砂上見黑氣、黃氣之類，皆剋洩之氣也。見之必凶。惟龍穴本氣極旺者，方可免咎。若東方龍穴，砂上見黑潤之氣，南方龍穴，砂上見青潤之氣之類，見之甚吉，雖龍穴本極衰弱，亦不作禍。凡剋洩之氣落陷宮為禍必淺，生扶之氣落陷宮作福亦輕。如火在北，土在東之類，即陷宮也。水之氣其象與砂氣同。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634"><b>第五章論五氣生剋</b></span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　春氣青兮夏氣紅，清秋白潤黑居冬，黃氣分居四季流行，總是不同。如青氣獨盛於芳春，雖見白氣而無害。赤光騰耀於夏日，縱遇黑氣而不防。白旺不畏赤臨黑盛，何愁黃。至夏季之土，見木不生&#28798;。旺氣之黃，逢青而不剋。細觀氣之盛者，既不畏剋，則知氣之衰者，自不能生。三春之土難以助金，九夏之白何能生水。冬火不救季土，秋木不顧炎君。四季水衰青黃，何賴東方青氣輕飄，本嫌白露。若見絲絲紅紫，定知賜宴瓊林。西方嫩白飛揚，不宜炎至。或者微微黑現，必然汗馬成功。赤微畏黑見黃婆，則功成可待。水少忌土見青黃，則事業可成。黃雖懼木白解救土獨青，能為筋骨之疾。單紅必興牢獄之&#28798;，重黃瘟疫，孤白死亡，孛在北方無問色，&#28798;生不測。不須疑此，皆青、紅、黃、白不潤，黑帶濕滯無光。若是中和，何妨&#28798;至。青氣散亂而不正，多生巫祝。紅光尖射而怪異，定出訟師。白氣亂出而亂飄，</span><span style="font-family: 新細明體,serif; color: #943634">世傳剛惡。黑光斜沒而斜現，代有穿箭。黃現昏暗無光，定產盲聾暗啞。青亂必多變，黑亂必多淫，紅亂則文筆不開花，白亂則干戈必生耀。更有黃氣亂，則生疾。紅黃現總日禎祥，豈知亂紅現於西方，必招血疾；亂黃產於北地，定主賢虛。青黑生似非淑氣，豈知青潤生於南地，則光輝益著；嫩黑呈於東土，則生意可人。蓋凶中也會藏吉，吉處也會藏凶，皆自然之機，亦一定之理。太旺則凶暴強悍，太弱則孤苦伶仃。旺極者斬後必速，弱極者終亦絕嗣，久暫雖殊，同歸一致。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634"><b>第六章論天地氣機</b></span><span style="font-size: 10.0pt; font-family: 新細明體,serif; color: #943634">此以前論氣，以後論形。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">　　風水之術，先識氣機</span><span style="font-size: 10.0pt; font-family: 新細明體,serif; color: #943634">氣機不識</span><span style="font-family: 新細明體,serif; color: #943634">風水何為。氣通於天機達於地，通天達地迥別，時師略舉一二，誨我支裔。氣有進成，機亦有進成，進者吉，成者又吉。氣有退敗，機亦有退敗，退者凶，敗者又凶。履其龍，登其穴，抱其砂水，審其氣機，為進為成則貴地，決其尊榮，&#20904;地失其興旺。縱貧賤之地，亦安好也。為退為敗則貧龍，斷其枯竭，賤龍</span><span style="font-family: 新細明體,serif; color: #943634">斷其疾患。縱&#20904;貴之地，亦零落也。春屬於木，木之氣青，木之機升。夏屬於火，火之氣赤，火之機炎。秋屬於金，金之氣白，金之機融。冬屬於水，水之氣黑，水之機沉。四季屬土，土之氣黃，土之機凝。悠悠揚揚，綑氳滿眼，蕩樣飛絲，淅瀝震響，此木氣也。烏嬌其聲，人含其吠，青衣童子提壺挈榼，此木機也。舉凡所見所遇，帶有動盪之情，懽虞之狀，崛起之體態者，皆屬於木，皆為春之所宜矣。綠靄紅光，飛英集目，閃閃爍爍，激烈怒號，此火氣也。犬吠雞嗚，妻呼子叫，牧豎樵夫歌吟吠跳，此火機也。舉凡見所遇，帶有洶湧之情，咆哮之狀，轟烈之體態者，皆屬於火，皆為夏之所宜矣。清清白白，風色飄搖，聽若有聲，視之無形，此金氣也。行歌坐吠，聲應聲呼，驅牛趕馬，緩語徐行，此金機也。舉凡所見所聞，帶有思嘆之情，倦怠之狀，醉飽之體態者，皆屬於金，皆為秋之所宜矣。寧寧靜靜，無塵無上，不動不搖，亦不寂寥，此水氣也。扶肩而行，對膝而坐，&#25658;手而語，烏飛不嗚，此水機也。舉凡所見所遇，帶有憂傷之情，抱悶之狀，妝斂之體態者，皆屬於水，皆為冬之所宜矣。塵埃滿眼，黃沙霏微，萬籟無聲，風氣溫涼，此土氣也。整衣束屢，正立清談，肩負擔荷，烏宿獸歸，此土機也。舉凡所見所遇，帶有端肅之情，負戴之狀，沉潛之體態者，皆屬於土，皆四季之所宜矣。春得火氣機為進，木氣機為成，水氣機為退，金氣機為敗，舉其一可以知其餘。四季之土，亦附四時，而論氣斷人丁、官爵，機斷祖業、財帛。氣雜者，一門數姓；氣進者，子孫成名；氣成者，添丁進爵，氣退者，官休子病；氣敗者，官禍子死。機襖者，陽宅主淫奔，陰墳亦主淫奔；機進者，產益財來；機成者，庫充倉滿；機退者，家耗凜虛；機敗者，賣田借債。審氣機之時屬寅，即應寅亥之生命。審氣機之時在巳，即應巳申之生命。餘可類推而知，斷其吉，推生命。祿寅之月，斷其凶，推生命刑刃之期，萬無一失者也。有春月登山，見跨馬者，一墳石砌，斷其有膈足之疾；一墳荒草，斷其全&#20904;貴之家。有夏月入聞，聞燕語者，問疾病，斷其秋必死亡；問功名，斷其秋必榮捷。有秋月登山，見&#25658;酒者，一有碑之墳，斷其&#20904;而無積；一無碑之墳，斷其吝而有財。有冬月登山，聞鴉聲者，一男墳，斷其子陛御史；一女墳，斷其家寒子孝。有日午登墳，見日影者，斷西方興旺；斷東方零落。有日午登堂，見賣菜者，斷男女無綠，中年失偶。此皆以氣機論也。<span lang="EN-US"><br>
	</span>　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634; font-weight: 700">
	第七章論龍穴砂水</span><span lang="EN-US" style="font-family: 新細明體,serif; color: #943634"><br>
	</span><span style="font-family: 新細明體,serif; color: #943634">
	　　談龍者，必日來龍，龍不見其來，則將何作主。論穴者，必日穴情，穴不審其情，則以何為證。龍之枝幹雖殊，其來也皆有飛見潛躍，如一不全，則龍不真。穴之形體雖異，其落也皆有情勢氣脈，如一不聚，則穴不正。有真龍，有正穴，則砂之吉者，吉也；凶者，亦將為我制。譬之朝廷有道，則奸雄化為純良。水之來者來也，去者亦將</span><span style="font-family: 新細明體,serif; color: #943634">為我用。譬之心腹無虞，則疥癬何嫌。一二無個非龍，其來不終，葬者乘之孤獨貧窮。無穴非穴，其中必拙，葬者當之，輕貧重絕，生剋皆砂，皆宜就我，子父財官，皆宜柔抱，抱我皆吉，皆我皆禍，來去皆水，皆宜舒徐，艮丙巽辛，皆宜溶注，金、水、土、佳，木、火為崇，裹趕非砂，蟹蝦非水，一以定龍，一以證穴，龍有正變，穴有乘除，金變如木，火溶其傍，勢如一線，貴不可當。見土成穴，穴欲其藏，土變如金，木列其問，勢如剖瓜，富不可言。遇火伏側，穴除其巔，砂嫌離鄉，亦愛離鄉，嫌在尖削，為漂為蕩，愛在圓秀，遠宦&#20904;商<span style="background-color: #00FF00">#3</span>。水莫愛去，亦莫怕去，去者回顧，四處招財，來者箭跳，一事不諧。</span><span lang="EN-US" style="color: #943634">○</span><span style="font-family: 新細明體,serif; color: #943634">穴</span><span style="font-size: 10.0pt; font-family: 新細明體,serif; color: #943634">音緯交覆深屋也。</span><span lang="EN-US" style="color: #943634"><br>
	&nbsp; </span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634; font-weight: 700">
	第八章論龍</span><span lang="EN-US" style="color: #943634"><br>
	&nbsp; </span><span style="font-family: 新細明體,serif; color: #943634">
	待哺之雛，伏棲何嗚；起微之犬，黨巷何聲；發將之巔，龍之起祖曰發將，過峽曰過將。結穴曰住將。巉然何圓；結咽之關，混然何平。二氣何儀，五兆何行，奇幻倏忽，易步分程，聯鑣附轡，並足爭衡，降高就卑，僕從紛紛。如群羊之躑躅，如驚烏之翻翎，如蚓沿壤陌，如蛛絲畫簷，如帛之紋，如水之痕。其翩翩片葉必趨於一陣，其壘壘群隊必隨於一奔。若起若伏，若斷若連，勢不累形，形不累塋。崇雅之崗，其住欲巧；稠&#34886;之崗，其住欲專；隱隱微微，其降既弱，其住欲端，蜿蜿蜓蜓，其勢既橫；其住必旋。葉茂枝繁，定須腰結，葉疏枝朗，盡處可抒。故曰：&#34886;山回頭，結在原頭；&#34886;山飛走，結在水口；上下相抄，結在中腰，此可為尋龍之要領，亦可為點穴之大端。是以龍之行也，有手有足；龍之住也，有頭有面；龍子端嚴也，不顧四面；龍之四面也，皆顧龍神。龍之行度宜相生相合，龍之峽位宜相剋相刑，龍之起祖必顧子孫，龍之到頭必肖宗祖，祖宗重厚有好子孫，子孫秀異由好宗祖。故曰：祖強宗強立已善艮，子孫其昌。宗雖分振祖德未艾，子孫昌大。發跡雖涼承世延長，聲聞遠揚。祖沒宗茂一代之&#20904;，祖榮宗燦。&#20904;貴奕葉子孫迎迎，宗祖繩繩。宗派降勢祖本山玲，一代小康。宗派降勢祖本山顧，光大之葬。亡祖失宗望人門戶，皆祖棄宗。南北西束平地之龍，無異高山。蓋高山之五星堅體，平地之五星外體，分枝結咽，開帳出脈，順逆迎送，無一不同。但北龍山勝於水，故多就氣，南龍水勝於山，故多就水。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634; font-weight: 700">
	第九章論穴</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　　近日顓門人家輒曰：窩、鉗、乳、突。窩、鉗一也，窩則圓，而鉗則直。乳、突一也，突則聳，而乳則垂。金水之龍愛成窩鉗，土木之龍愛成乳突。窩以心泡為證，窩無心泡為側為空，空側之窩孤寡貧窮。鉗以貫耳為證，鉗無貫耳為蕩為散，蕩散之鉗人離家散。乳以隨水為證，乳無隨水為枯為竭，枯竭之乳非貧即絕。突以鬚翼為證，突無鬚翼為孤為孑，孤孑之突艱難四裂。地在高山突中愛窩，地在平洋窩中愛突，穿空穿薄穴情便惡，夾堅夾頓穴情鎔煖。借官不借鬼借鬼者絕，借虎不借龍，借龍者滅，借案莫借托，借托者</span><span style="font-family: 新細明體,serif; color: #943634">家蕩如雪，借山莫借水，借水者財蕩如裂。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634"><b>第十章論砂</b></span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　主山降勢&#34886;山必輔，相衛相隨為羽為翼。山必欲特，特則不群，出類拔萃稠&#34886;難倫；山不欲獨，獨則必孤，流落羈旅宗黨無徒，山不欲多，多則無憑，亂臣賊子朋伍縱橫；山必欲&#34886;，&#34886;中有尊，羅列左右扈從元勳，山必欲交，交則必&#39725;，山必欲鎖，鎖則不漏，國漏之辨相須相擊之侯；山不欲垂，垂則失利，山必欲降，降則勢止，垂降之辨殺氣得氣之謂。所喜者完其四面，所忌者勝於一偏。不集不應五氣散於八風，或逼或沉三光囚於五造。惟三方稠密以舒以容，一水平澄以防以衛。貴賤固係於後龍，吉凶盡應於前對。螘螘繩繩以屬其的低結盤窩，蜂蜂旅旅以羅其傍高藏壺盪，進前勢以若鬥，退卻立以惟恭，集左右以為輔，峻門戶以藏風。如展屏如死城，而無馳逐離去之意；如懸鍾如覆釜，而有朝宗顧主之情。何取如纛如旗，又何必如筍如鎗。後跡前聳左回右拱，此&#34886;山拘龍之蕩。後瘦前亂左反右直，此&#34886;山脫源之窮。皆後分枝面前分溪，左如梳腦右如篦眉，此&#34886;山脫水而腳不齊。皆後如傘欄面前如版板，左去如出軍右去如群奔，此&#34886;山逐水而腳分岐。雖然欲知砂法之美惡，先看本主之盛衰，如本主木星過盛宜見火見金，本主木星甚衰宜見木見水，扶其衰亦當制其過。舉其一可以例其餘。<span lang="EN-US"><br>
	</span>　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634"><b>第十一章論水</b></span><span style="font-family: 新細明體,serif; color: #943634"><span lang="EN-US"><br>
	</span>
	　　山隨水行，水界山住；水隨山轉，山防水去。人知山之不可頗不可偏，孰知水之不可淫不可蠱。無劍佩之腋流，無偏鏘之面去，無隔胸之建領，無分臂之牆瓦，無蛙背之披淋，無鶢胸之兩下。橫琴臥質，精神有類於環襟；新月長虹，氣象不同於反弩。六相西朝而右不虛，六替束行而左不空。來如展席之平且分地濁，去如鋪簾之鎖又辨天清。有識有交，無沖無射。入首尋龍，蕩必分於內外；隨形擬穴，應當復其污降。蓋山尋住腳，連延則未絕他情；水愛環城，反背則不鍾內氣。固取&#28532;而後洩，尤愛去而復留。乾流欲鎮於長流，堂前不脫。小畜相逢於大畜，腕內宜灣。雖有江湖池沼之澄，凝不若金魚蔭腮之親切。橫平寬整，欲江澗之無聲；抖直瀏奔，忌田濠之短折。平不平，而橫不橫，分途八字；傾不傾，而直不直，鎖節丁文。搖旌反弩者，禍臨；崩唇夾&#33031;者，&#28798;至。溍筧長槽，不數年財箱如洗；偏鎗幹割，一二世宗祀伶仃。或如帶，或如練，須應於天文；或是之，或是玄，各司乎宮分。駇&#35149;交宮，縱清流而蹈濁耀。真純入路，凝綠鑑以照蒼淵。主衰則宜生宜扶，主旺則宜剋宜洩。扶其弱，抑其盛，總歸中和。龍既真，穴既正，水自合法。○抖音收衰他。瓴音靈。<span lang="EN-US"><br>
	</span>　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634; font-weight: 700">
	第十二章論峽位</span><span style="font-family: 新細明體,serif; color: #943634"><span lang="EN-US"><br>
	</span>
	　　星峰固宜剝換，亦須不失原神，如金星更迭之後，必復見土見金，方為本原。主露方論過峽，過峽與束氣邊相似，而實不同。束氣者，恐其發洩大盡，欲暫安憩焉耳。峽則如蟬之蛻，如</span><span style="font-family: 新細明體,serif; color: #943634">龍之化最為機軸；如金龍過峽，則思金為土之精。水之母生於巳，墓於丑，養於辰，旺於酉，寡於箕，孤於鬼，沖於叩，絕於寅，祿於申酉，而貴於寅午。自墓絕而過生旺，自孤寡而過祿貴，即善地矣。而所過之體，尤分正變纍絡，如珠金之正休也。以正休過，則凡諸星護衛，皆以合正為妙液流，如線金之變體也。以變體過，則凡諸宿遮攔，亦以用變為奇峽之未過。以生為體，峽之既過。以剋為用，譬如養子者，骨格既成，欲其脫嬰兒之態，任大人之事，則必勞其筋骨，苦其心志，和以切磋而琢磨，方成人矣。是故火雖剋金，而金以火過為融，水雖剋火，而火以水過為制；木雖剋土，而土以木過為疏；金雖剋木，而木以金過為用；土雖剋水，而水以土過為凝。觀峽左右知青與曰，觀峽閃昂知乳與突，觀峽曲直知高與鉗，觀鵬之形即知穴態，觀峽之勢即知穴證；觀峽之星即知穴色，觀峽平沉知穴淺深；觀峽長短知穴唇氈。峽既過矣，則觀其作何星辰以為少祖。如金過而金則龍露，須障之以水，則以子護母，母不拋頭露面，而體勢以尊。金過而水則龍洩；須培之以土，而后元氣不凋。金過而土則龍壅，須制之以木、而后英華漸露。金過而木則龍病，須輔之以金，而后氣力不虧。金過而火則龍傷，須制之以水，洩之以土，而后精靈不損。既起祖星，須宜剝換，剝換一二，便須束氣。束氣而再束，便宜起頂。起頂之星，尤宜分曉過峽，是金而金作頂，始見原神之真骨也。木土二星，子母亦堪互用。惟水與火則匪佳城，金逢木火財殺同鄉。惟&#21472;&#21472;皆金，並無剝換，則又宜見木火。譬之獨創門戶，非財不安，非官不顯也。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634; font-weight: 700">
	第十三章論形勢</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　　來山為勢。結欨成形，勢如根本，形如蕊英。英華則實固，根遠黝幹榮。勢必欲行，行則遠，遠而騰蹤。形不欲行、行則蕩，蕩而不鍾。勢不欲止，止則來無所從。形必欲止，雞則蓄而有容。形不欲露，露則氣散於飄風。勢必欲露，露則氣聚於高峰。勢不欲汙，汙則氣寂而不鍾。形必欲汙，汙則氣聚而有融。蓋形者勢之積，勢者形之崇；形者勢之結，勢者形之從。彼有左右之勢，以從中而衛穴；面前之勢，以朝穴而應龍。外勢欲圓，內勢欲才，宗龍之形，如花之的。騎龍之形，如宇之堂的；承貼萼之正堂，居門仞之防。位龍之形，如人臥之肩井，如魚奮之顯鬣，皆隨其趨向，而橫應偏傍。承龍之穴，如心目之顧帶，如日月之精光，皆引其來歷，而寬接麻藏，如世族之居兮、門仞之高峻，莫窺其堂；如大度之設兮，實主之交際，以盡其溫恭；如荒園敗圃兮，藩離已壞者，來往之蒙衝；如巨翁權勳兮，必森翼衛，而環左右；如藏寶積粟兮，必厚蓄而峻廠。君故曰：蟠根固蒂者，枝必茂於喬木；夾輔碟流者，形必就於真龍。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634; font-weight: 700">
	第十四章論定穴</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　　橫脈定穴。橫脈，龍過處而起，起又伏在中央，梭肚有泡處扞之，要前有朝案，後有落托，左右有肩帽，方真為&#39724;斧，孔脈多腰受宜後頂龍脊。書</span><span style="font-family: 新細明體,serif; color: #943634">云：橫擔橫落，無龍須下有龍是也。切不可出，出則脫氣。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　直脈定穴。直脈，龍直來不左不右，扦穴多宜脫出，必須兩手重重拱揖斕截，去水方可下之。若眠體少緩，則閃殺可扦。書云：直送直奔，有氣要安，無氣是也。切不可正&#39725;，&#39725;則撞殺。<span lang="EN-US"><br>
	</span>
	　　斷脈定穴。斷脈，龍行兩頭大中央小，如折藕之絲，又如銀錠之中，則從細小中認定，應樂以腰受氣橫騎扦之，無應樂而穴糢糊，切不可抒漏脈定穴。漏脈者，大山之下，胎息之旁，輕漏一線入於平也。或也起敦阜，此真氣傍漏穴，宜就頂扦之，向宜就局。<span lang="EN-US"><br>
	</span>　　偷脈定穴。偷脈，是平地中、草蛇灰線連帶龜脊，起於平中，詳其盡處，枯脊扦之，要前有明堂，後有送水方真。<span lang="EN-US"><br>
	</span>　　飛脈定穴。飛脈，龍行如蛛絲馬跡、飛燕遊絲，勢多斜旋，擇其&#34886;山圍透中，取其端正者而扦之。<span lang="EN-US"><br>
	</span>　　平脈定穴。平脈，平地之龍，如四圍田高遠，將來中間低田，低田又起一路高田，則低者為水，高者為脈，外高者為龍虎。看水合處，認掌心扦之。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　墜脈定穴。墜脈，龍行高大落下一絲，如懸絲之蟲，如掛網之蛛，穴當就泡珠小塋扦之，勿大作，大則損龍。<span lang="EN-US"><br>
	</span>　　長脈定穴。長脈，龍鋪平出，洋悠悠遠去，或出或沒，或大或小，只從氣盡水交堂聚處，認中扦之。<span lang="EN-US"><br>
	</span>　　短脈定穴。短脈，正龍不住，只於行龍，上落一二節，或聚講處落一脈，結穴宜扦中正，不可偏倚。然亦易發易敗之地。<span lang="EN-US"><br>
	</span>　　正脈定穴。正脈，龍行中出，逶迤軟活，星辰端秀，只看朝對正中蓋穴扦之，玄武嘴長壓殺扦之，玄武頭縮屏殺扦之。<span lang="EN-US"><br>
	</span>　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634; font-weight: 700">
	第十五章論證穴</span><span style="font-family: 新細明體,serif; color: #943634"><span lang="EN-US"><br>
	</span>　　五星證穴。金體圖扦其虛而動，木體直扦其芽而泡，水體曲扦其正而靜，火體烈扦其焰之盡，土體方扦其饑而薄。<span lang="EN-US"><br>
	</span>
	　　九星證穴。貪狼出穴是乳頭，巨門出穴窩中求；武曲結穴釵鉗覓，祿廉梳齒鍥&#37940;頭；文曲求穴平裹作，高處亦是掌中落；破軍作穴如戈矛，西邊左右手背收；輔星正穴燕巢仰，若在高山掛燈樣；弼星出穴在低平，縱有圓頭亦凹象。<span lang="EN-US"><br>
	</span>　　三勢證穴。立體山聳氣上浮，眠是山伏氣下墜，坐是山和氣中藏，此乃天地人三勢。<span lang="EN-US"><br>
	</span>
	　　朝山證穴。案對之說取其應也，如主客相迎，如夫婦相親，情意相投而無間，形勢相駐而不踆，奇峰特發直中取的，耦巒聯秀拗裹平分，高則齊眉低則應心。故曰：惟有朝山識幸心。<span lang="EN-US"><br>
	</span>　　明堂證穴。結穴處必有小明堂，收小界水合入其內，看堂正則居中而取偏左，穴居左偏右，穴居右堂之輔，穴如盤盛杯，如梱藉足，斷無一偏之堂。<span lang="EN-US"><br>
	</span>
	　　水勢證穴。結穴處水到此必灣，環澄聚儼若不流。書云：水不亂灣，水聚左穴偏左，水聚右穴偏右。又曰：左水明偏左，右水明偏右，朝水宜高，順水宜低。蓋水者龍之血脈，山行則水隨，水合則山住，故穴以水為的。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　樂山證穴。龍行有委曲，結穴多不對。頂必穴星後生一山，為樂托不拘他山本山，只要立穴處坐後對之，為應直來多坐，本祖橫坐必是他山，樂星不對穴亦不真。<span lang="EN-US"><br>
	</span>
	　　官鬼證穴。橫來須有鬼，直落定逢官。結穴處後拖者為鬼，亦可以為托；前拖者為官，亦可以為案。若有此二山立穴處，後要坐鬼，前要對官，如不坐不對，非真穴也。<span lang="EN-US"><br>
	</span>
	　　龍虎證穴。龍逆水，穴依龍；虎逆水，穴依虎；左單提倚龍，右單提倚虎。龍虎高穴高，龍虎低穴低，龍虎中停穴中。穴低龍虎高，則忌壓塚；穴高龍虎低，則忌露胎。故察龍虎亦可以得穴情。<span lang="EN-US"><br>
	</span>
	　　十道證穴。十道取乎四，應前後相對，左右相稱。謂坐不宜偏，案不宜斜，夾耳不宜進前退後。故立穴處，先看穿睜十字，後枕圓前對尖，左右對睜曰：天心十道口銜枚。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　分合證穴。上面有分其來明，下面有合其住真，此小明堂內合水，即蝦鬚金魚界合也。有合無分來不明，有分無合住不真，是假穴也。　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　曜氣證穴。龍虎肘外盛氣發而為曜，亦可以證穴。左有曜則穴居左，右有曜則穴居右，左右雙曜穴居其中。長而清者為貴，短而掬者最強，龍盡方有初中罕遇。<span lang="EN-US"><br>
	</span>
	　　方隅證穴。&#34886;形既各可證方隅，又可總證，如穴結于中心穿出處，則以兩水交止證之。如穴結于平緩水橫處，則以龍脈特氣證之。如穴結于脈並水兢處，則以朝山有意證之。主背脈側之結穴處，以左右停勻證之。龍虎偏護之結穴處，以堂氣聚大證之。平凸之難向結穴處，射以砂寬水抱證之。大抵證穴，多端總認情勢。如果有情，則雖獨證不嫌偏；倘或無情，則雖合證不言備，在智者之自悟耳。<span lang="EN-US"><br>
	</span>　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634; font-weight: 700">
	第十六章論星氣</span><span style="font-family: 新細明體,serif; color: #943634"><span lang="EN-US"><br>
	</span>
	　　陶公曰：上法少備真龍難辨，真穴難明。有旺氣依巒頭而行者，得其星則得其氣，其辨之也易。有星辰布後而氣，則鋪前星巒。偏左而氣則鋪右。若此等，則得其星必失其氣，得其氣必遺其星。故曰：認氣難。大抵龍從氣鍾，星輔氣住。善認者，得其氣不遺其星；不善認者，得其星而脫其氣；亦必然理也。但於蚌腰鶴膝處，考其過則來真；於肥圓平聚處，認其靨則結明；觸類而推，萬無一失。<span lang="EN-US"><br>
	</span>　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634; font-weight: 700">
	第十七章論極暈</span><span style="font-family: 新細明體,serif; color: #943634"><span lang="EN-US"><br>
	</span>
	　　地理關健極暈為至，行行有極，星星有暈，不極不暈，富貴難問。土為金極，水木火暈，極為元氣，暈為用神，極不送亦不迎，閃閃渾如顧復情。暈不勗亦不俯，依依恰似相面互。金龍過峽，土星微露端倪，而子父財官，森森互列。過峽起祖，土星遠相照映，而水金土木，簇簇親隨。束氣以土藏金，父元護衛生龍。以金帶土，財鬼遮隨官出現、財伏藏子端拱，是為正暈。正暈者爵祿悠長，而為牧為相；官俯伏財崛起子縱橫，是為變暈。變暈者威權猛烈，而為臺為將。行龍不帶極，丹桂無根，縱有一乙二甲，不產狀元之子。堂氣不聚極，黃金無種，縱有文武輔弼，難登公相之堂。極見暈而端凝龍章鳳誥，暈見極而低縮紫閣丹扉。登穴場而極居落托，或為屏蟑之尊。挹明堂而暈列官，禽必作排衙之狀。極在砂中鋒錯不露，而暈皆隱隱流行。極藏水曲源派有綜，而暈即洋洋布置。龍穴之極暈不全，懼貽&#28798;於卿黨。砂水之極暈不備，恐播惡於蒼生。極有欠缺不為孝子忠臣，暈有疏違難說經邦濟世。極有極之，方方宜出現極，奪於財者貪極，奪於子者弱極，奪於官者爭不，若以我壓之，尤為耀祖。暈有暈之位，位有異宜。官暈之位宜疏，財暈之位宜伏，子暈之位宜端，一有不得其宜，即為禍端。明堂內四暈俱全，少年及第。水口中四暈，乃備晚歲登科。大富者，財暈常端而得位。蓋富非驟至，如珠聚、如帛累，而後千倉萬箱。大貴者，官暈必疏而居方。蓋貴不倏來，必琢磨，必勤苦，而后姓揚名顯。故曰：我剋為財，剋我為官。時師不識，吾徒慎焉。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634; font-weight: 700">
	第十八章論四神星宿</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　地有百形理原一致，尋宗問祖見影知形。峽位與公位相當，后鬼與前官相應，來氣與餘氣相因，分襟與合襟相稱，后有落托前有唇氈，來有撓掉住有頭面，龍須媚虎虎必馴龍。最忌者龍巉似虎，最愛者虎軟如龍。虎軟如龍者，無刑併而盈財帛。龍巉似虎者，損丁壯而耗財箱。朱玄子父青白財官，傍無凹借富實雙全。鬼不愛鬼官卻宜官，落不宜落曜須見曜。以鬼為鬼名為盜氣，家道伶仃子孫不庶。以官作官不懼尖巒，生人軒豁甲第魁元。鬼不愛鬼亦不愛子，父兄財星方為得所。官宜於官亦宜財父，木火二星最為天助。落而落者其勢卑弱，雖有若無人家消索。曜而曜者其形俊俏，若是貴龍為官清要。為禍之鬼十有五六，凡有官曜盡皆為福。大富大貴裹趕分明，只愛財官有氣有情。貴龍無官趕者不貴，無財裹者亦不貴。富龍無財趕者不富，無官裹者亦不富。蓋富貴相連財官相衛，財不見官其財不熾。官不見財其官不庇，時師開口門開戶閉。門開無屏長房凌替。戶閉不伏幼子乖戾。堂喚明堂不宜遮閉。平正有情更為吉利。周匝開鎖寬狹無計，寬曠氣洩狹端情聚。水口葫蘆時師&#21682;跳，不察星巒空誇華表。若遇子孫陶朱寂寥，筆印端嚴去水主貴。倉庫逆生水去財聚，砂無鶴爪文名士少。鶴爪不掬反成齷齪，砂無牛角終成寥落。牛角不開反出好回，砂無蟬翼穴情不的。蟬翼壅腫生人懵懂，頂愛中穿穿愛之玄。不之不玄反成死鱔，枝遭幹剋何誇正落。受剋到穴終有一絕，縱有水城定多沖割。時師不識貪愛鎖識，剋龍鎖水反成牢獄。若無赦文女童縲拽，此係秘傳善悟自得。<span lang="EN-US"><br>
	</span>　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634; font-weight: 700">
	第十九章論左右朝對</span><span style="font-family: 新細明體,serif; color: #943634"><span lang="EN-US"><br>
	</span>
	　　門內有君子自致佳賓，門外少佳賓諒非賢主。瓦門庭有寇為禍百端，鎖鑰不嚴飛&#28798;四至。捷報之案與流徒何殊，哭兒之山與神童不異。舞袖之狀似離鄉，牢獄之形如倉庫。朔南百步無聳案，六十年一掃如空西東。舉首見高峰，千百年愁煩不了。故曰：午子堂開老無聊賴，酉卯戶閉少不軒昂。登科及第定有三合，火星積玉堆金，須是八方水局。馬上貴人未必非探頭之賊，幕中伴讀或又是宣詔之山。文筆搖而老作書生，玉琴瘦而四方游蕩。祖宗前聳，迎之吉而背之凶；且生陋劣屍虎回來。文為禍而武為福，更看勳庸。龍穴俱全水火土星，皆美利元辰見出。子財官位定為&#28798;龍抱虎，虎抱龍皆從水判。右射左左射右盡自堂分，山特來而俯伏貴壓千官。水遠至而凝澄財增萬頃，&#34886;山混沌獨一位之對穴者，端然萬派支流。惟半鑑之當堂者，沉注斷定家門富貴，卻難親戚榮華。水窮山盡須宜陪表之峰<span lang="EN-US"><br>
	</span>召，亂墳多惟愛跪眠之狀。<span lang="EN-US"><br>
	</span>　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634; font-weight: 700">
	第二十章論體槃</span><span style="font-family: 新細明體,serif; color: #943634"><span lang="EN-US"><br>
	</span>
	　　直龍看化生之腦，橫龍尋落托之形，既有腦氣落托，自有上分下合，分合之間天造地設。孫不肖祖者曰素，素者不產文章客。子不養毋者曰漏，漏者難培富貴根。兄弟不論弱與強，只要無衝無剋。主賓不論遠與近，只要相合相生。僕從不論多與寡，要無反主之星。門戶不論闊與狹，要有捍門之宿。山不論前後左右，要合星辰，而頭不見飛，腳不見竄。水不論來去澄流，要合方位，而來不見沖，去不見割。束氣要圓爭，兩傍不要洩。洩者行龍無力，過峽要融煖，兩傍不要散。散者到穴無情，寧可借停驂之主以為客，不可認憩駕之客以為主。寧可挽元神之水以為富，不可招黃泉之水以為貴。祖宗雖好，隔五世六世則無功。僕從雖多，去五代六代則即散。龍竄虎飛只要水城環抱，堂寬案遠只宜龍勢高強。地可催官須用情於祿，貴穴能造福必迎氣於龍。神官殺同鄉差毫釐而或殃或慶，毬簷咫尺侯一拈而為福為&#28798;。星峰秩秩縱一節兩節之小疵猶為吉地，鬼劫重重雖一山一水之可取不為佳城。水愛曲不愛直，直去者固凶，直來者亦防衝射，朝愛來不愛去，去長者不吉，去短者亦是支離。水</span><span style="font-family: 新細明體,serif; color: #943634">秀山明可靠可吞者有力，山嘯水哭不聞不見者無妨。龍不開屏列帳何誇粉黛姻花，穴無后鬼前官空有樓臺鼓角。文章蓋世不科第只因筆印糢糊，子孫富貴不繁多綠是唇氈淺薄。水去處石曜一卷千鈞之力，箭來時巽水一勺萬鎰之情。正龍之福遲而久，故將門出將，相門出相；傍龍之福驟而短，故一發如雷，一敗如灰。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634; font-weight: 700">
	第二十一章論花假</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　　龍穴易識真假難知，真者多拙假者多奇。真者如真女垂簾肅駕無傍窺雜硯之人，假者如淫女暴面露頭多橫觀交馳之勢。真者如法駕雖樓臺鼓角而拱手埋頭，假者如浪子雖姻花粉黛而束馳西逐。巒頭大而歪竄是假山也，砂腳多而反抱是假砂也。穴場孤曠而耳無貫峰，腦無屏枕陽無唇褥；陰無鬚翼是假穴也。水城屈曲而方位不合，衝射暗來近視悠揚，遠觀遮樸是假水也。真龍中穿，假龍亦中穿，真龍遮護，假龍亦遮護。中出無根多是幹龍之逐客，遮護無裹半為帶劫之零星。</span><span style="font-family: 新細明體,serif; color: #943634">大假者久而大殃，小假者久而小昌。勾勾搭搭十無一二真綜，閃閃藏藏萬有百千假態。俗眼指稱灰線傍有子父則真，時師愛道跡絲側見官財則假。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634"><b>第二十二章論約束</b></span><span style="font-family: 新細明體,serif; color: #943634"><span lang="EN-US"><br>
	</span>
	　　地無約束龍神碌碌，約束端然富貴雙全。約束之山氣象尊嚴，后不為鬼前不為官，左不為龍右不為虎。帝都王都之約束在一百二百里之外，宦家世族之約束在一十二十里之間。父為約束根基厚而世代簪纓，子為約束驟興旺而威名遠播，財為約束盈倉箱而納粟奏名，官為約束登科甲而出將入相，兄為約束勢頡頏而聯芳齊美。金星約束定是獻天如釜如鍾而火星滅邇，木星約束定是沖天不戟不矛而金星低避，水星約束定是漲天不擺不搖而土星低回，火星約束定是燄天不飛不竄而水星潛伏，土星約束定是齊天不尖不瘦而水星低遯。約束遇官雖詩禮而難逃訟獄；約束<span style="background-color: #00FF00">#4</span>見父敦孝友而遷徙防危，約束見子多英俊而老成凋謝，約速見財尚豐殖而妻宮寡阨，約束見兄分門戶而爭雄競勢。惟一山端然傍無並峙，&#34886;星低避者則家道尊嚴而干祥萬福矣。龍從左來則約束在右如煉於左，龍從右來則約束在左如煉於右，龍從後來則約束在前如衛於後。龍到處宜有約束在龍虎數層之外者為奇，龍去處宜有約束在水口門戶之內者為妙。約束出於生旺之鄉長春百歲，約束出於墓絕之所七十來稀。居水口之內郊為陪表現玄武之臂便是干城專宰，大勢大形不照一山一水時師不究法眼先尋。<span lang="EN-US"><br>
	</span>　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634"><b>第二十三章論交度</b></span><span style="font-family: 新細明體,serif; color: #943634"><span lang="EN-US"><br>
	</span>
	　　斷福如符要知交度，秘云風水無交度，富不陶朱貴不三公壽不彭祖，夫婦不齊眉孤寡號門戶。故龍不交度其名曰&#22956;，龍之&#22956;者無百年之福，穴不交度其名曰痼，穴之痼者無十年之祚，砂不交度名曰齷齪，齷齪之砂子孫不祿，水不交度名日支離，支離之水門戶流移。○自過峽而起少祖是為龍度，如金龍不見水來護則為子&#22956;，安望兒孫有三五。水龍不見金來顧則為父&#22956;，定無白髮盈門戶。金龍不見木來扶則為財&#22956;，營營食用常難措。木龍不見金來助則為官&#22956;，文章不上青雲路。金龍不見金來護則為兄&#22956;，勞勞獨自撐門戶。○起鬼落而至唇氈是為穴度，坐金不見木則為財痼，何誇四處有倉庫。坐金不見金則為兄瘋，莫羨龍神多夾輔。坐金不見火則為官瘋，何論色色文星助。坐金不見土則為父瘋，定主堂前少姑舅。坐金不見水則為子瘋，時有孤兒與寡婦。○自隨龍及門戶是為水度，金穴水城水是為子，支離定知祖業難豐足。金穴木城水是為財，支離終日運籌持斗斛木穴。金城水是為官，支離白頭尤把文章讀。金穴金城水是為兄，支離打虎鬩牆常僕僕。○自左青以至右白是為水度，金龍水&#21472;&#21472;則為子，齷齪生者頻頻育者遲。水龍金揚揚則為父，齷齪異父異母不相宜。金龍木汨汨則為財，齷齪散得多多聚得稀。木龍金條條則為官，齷齪聲名位分常卑微。金龍金焰焰則為兄，齷齪手足文齊福不齊。○蓋龍穴之度，以表而見者為力砂。水之度，以表而見者為忌。此訣在心悟，非可以一咸傳也。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634"><b>第二十四章論五行生剋</b></span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　地理之宗統於五行，五行之柄權於生剋。生固可愛，亦有不愛之生。剋固可憎，亦有不憎之剋。生之目有五：一曰飛伏，二曰感應，三曰順逆，四曰雌雄，五曰眠坐立，生是也。獻天金生水為飛生，少陰金生，水為伏生飛生忌其促，伏生忌其強，促強之生家多忤逆。金穴水案為感生，金穴土案為應生，感生宜於近，應生宜於特，不近不特富貴不獲。金巒剝水為順生，金巒剝土為逆生，順生愛其秀，逆生愛其簇，不秀不簇英才不育。左金右水為雄生，右金左水為雌生，雄生宜於俯，雌生宜於仰，不俯者骨肉相殘，不仰者家道乖張。正體生者曰坐側，腦生者曰眠平，面生者曰立坐，而生者宜正眠，而生者宜附平，面生者宜平，不正不附不平者初亡老哭。五行之相剋其目亦有五：一曰強弱，二曰有無，三曰愛怕，四曰明暗，五曰人己是也。獻天之金，居庚申辛酉之方而剋木星，是強剋也。少陰之金，出丙丁巳午之方而剋木星，是弱剋也。強剋強弱剋弱者殺，強剋弱弱剋強者降。火星直射金穴而鬼托禽曜皆水星證映而無土星制水則有剋如無矣。正體金龍並無火星侵擾木星簇簇，孤金莫能鉗制則雖無剋而有矣。有剋如無者爵位高強，無剋而有者數被中傷。如金星入手廉真高，&#22956;者為明剋，磊磊火星夾遞金龍到穴者為暗剋。明剋者顯禍，暗剋者陰傷。隱隱金龍帶有火星壓主者日己剋，外山特聳火星並敵者日人剋。人剋者爭競鄉邦，己剋者骨肉參商。凶星惡曜如&#22956;主廉真則喜見水星，此為愛剋，吉星得地如金居兌位則懼見火星，此為怕剋。愛剋而剋為福不小，怕剋而剋為禍不了。<span lang="EN-US"><br>
	</span>　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634"><b>第二十五章論三合</b></span><span style="font-family: 新細明體,serif; color: #943634"><span lang="EN-US"><br>
	</span>　　龍不合穴則龍不真，穴不合水則穴不正。如木龍起在亥，穴在卯，水流未，則萬福矣。蓋水來處宜生宜旺，水</span><span style="font-family: 新細明體,serif; color: #943634">去處宜墓宜絕。故曰：門戶不許子孫居是也。水無三合其福不昌，火無三合其貴不彰，龍無三合其氣不增，穴無三合其情不集，砂無三合其勢不端，富貴之地以此為的。術數家有假三合之說，以談禍福者則謬矣。龍之起得其方是為天合，穴之結乘其生是為人合，水乘其旺是為地合，此龍之三合也。如鬼坐於玄是為后合，官煉於明是為前合，曜展於側是為傍合，此穴之三合也。一不劫龍是為來合，二不悖穴是為止合，三不順水是為去合，此砂之三合也。來從生養是為源合，注於官旺是為注合，去從墓絕是為流合，此水之三合也。龍虎兩溶是為耳合，八字均注是為肘合，蝦鬚並派是為液合，亦水之三合也。如正案在午而起秀峰是為天地合，寅上有峰相應是為日月合，戌上有峰相照是為風雲合，此火之三合也。一合者不竄不絕，再合者不貧不賤，全合者大富大貴。然亦可遇不可求也。大凡地有全合則峽有角顧，峽有角顧則龍有祖宗，龍有祖宗則穴無</span><span style="font-family: 新細明體,serif; color: #943634">孤露，或如泊岸之舟橈棹俱住，或如登殿之主文武齊護。若夫三敗三忌之說則即與此相反耳，可類推也。</span><span style="font-size: 10.0pt; font-family: 新細明體,serif; color: #943634">火助文章之客，故單舉火以見其餘也。<span lang="EN-US"><br>
	</span></span><span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634"><b>第二十六章論應&#39440;</b></span><span style="font-size: 10.0pt; font-family: 新細明體,serif; color: #943634">自此章至三十章，皆廣豐熊氏之論。</span><span style="font-family: 新細明體,serif; color: #943634"><span lang="EN-US"><br>
	</span>
	　　別人看形我看星，別人看格我看情，星峰本是龍之表，情脈卻是龍之精。金星宜何鬼落托，土木二物情交錯。青白朝迎無水火，不融不化成頑朴。金木水土穴之星，窩鉗乳突穴之形，凸凹高沉穴之地。細將證佐論分明，前看明堂與朝案，後看落托與鬼撐，傍看龍虎與盼水，過此卻論砂水情。我見屏風筆架砂，貼身白虎形如畫。只因峽位右邊單，幼房到底無聲價。我見玉帶眠弓水，灣迴達抱青龍嘴。只峽左邊無吉星，長房遇此無祥瑞。我見席帽橫琴案，端嚴竦樹真看羨。子孫何故不科名，保因鬼落星辰亂。我見明堂萬馬容，排衙唱諾人傳頌。誰知唇褥不悠揚，富無藏積官無俸。我見水口似葫蘆，之玄屈曲相回顧。如何家道不興隆，只因龍穴無倉庫。我見案上文筆插，又有宜詔與天馬。若還龍穴無設施，何勞十載寒窗下。我見錦被蓋牙床，團山疊疊兒孫樣。只因龍穴落幽寒，伶仃子媳難興旺。砂水如何為禍&#28798;，只因龍穴元神敗。渾如弱主與庸君，奸臣悍將威權大。砂水如何福力強，只因龍穴元神旺。渾如聖主坐朝堂，四方皆是干城將。我聞龍與穴相迎，我聞水與砂相稱，吉水常能消惡砂，好砂亦能調水病。陰砂右方插過左，左方水去難為禍。只恐砂去水亦去，家筵頃刻多崩破。<span lang="EN-US"><br>
	</span>　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634"><b>第二十七章論用神沖合</b></span><span lang="EN-US" style="font-family: 新細明體,serif; color: #943634"><br>
	</span><span style="font-family: 新細明體,serif; color: #943634">
	　　龍穴須知有用神，用神沖動事非輕。叮嚀可知不可說，只恐時師認未真。金龍金穴用何神，生在巳兮墓在丑。或用二方作向山，或用二方為入手。不忌黃泉與刑墓，穴要穴與龍相就。亡命愛是水火宮，葬期須在丑時喉。巳丑宮中有酉藏，須用卯沖魂始受。子孫如有亥未人，合起沖星真不謬。金馬原居亥酉藏，金祿輪來申酉□ 
	。沖動祿時官即至，沖動馬處病難防。馬在病宮宜生合，祿居官位要軒昂。富貴根源愛在胎，維持卻喜長生地。設施必須居旺方，應驗便宜墓絕位。勸君沖生莫沖胎，沖胎卻恐根原壞。惟從生處一沖之，維持圓活天機快。勸君沖墓莫沖旺，沖旺卻愁設施妄。惟從墓處一沖之，自然應驗無遮障。金貴卻在寅午中，貴人可合不可沖。合起貴人沖動祿，何愁&#20904;貴不相從。請問貴人如何合，金貴寅午用戌合。寅午二方有吉曜，戌命生人為甚妙。亡命若更是卯酉，富貴重重相輻輳。</span><span style="font-size: 10.0pt; font-family: 新細明體,serif; color: #943634">水火以墓絕為貴，金以□□為貴，水以土之衰旺為貴，土以未之墓絕為貴也。<span lang="EN-US"><br>
	</span></span><span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634"><b>第二十八章論變體作穴</b></span><span style="font-family: 新細明體,serif; color: #943634"><span lang="EN-US"><br>
	</span>
	　　貴穴十九是變體，時師俗眼何曾識。第一穿變火灼金，金液而流惟一線，到頭遇土便安墳，乳如懸膽真金現。第二穿變木趕土，土星磊磊變金子，窩傍帶火便尋綜，必有當頭屏與几。第三穿變金琢木，木變鳳形雞涿栗，水星一見便堪扦，突微如苞為真木。第四穿變土壅水，水勢奔騰如蛇蛻，金峰隱隱面前迎，一穴安然如孔墜。第五穿變水滅火<span style="background-color: #00FF00">#5</span>。火星</span><span style="font-family: 新細明體,serif; color: #943634; background-color: #00FF00">#6</span><span style="font-family: 新細明體,serif; color: #943634">撲滅如菱角，尋見條條木節開，水星挂映穴場辰。剋而變者喜見父，見父安墳貴富。生而變者喜見財，見財富貴自天來。精微妙訣說不盡，剋生生剋兩安排。</span><span style="font-size: 10.0pt; font-family: 新細明體,serif; color: #943634">生變喜見財官，剋愛喜見父子，故曰兩安。<span lang="EN-US"><br>
	</span></span><span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634"><b>第二十九章論尋龍總要</b></span><span style="font-family: 新細明體,serif; color: #943634"><span lang="EN-US"><br>
	</span>
	　　莫道尋龍難，難於平地望高山。莫道尋龍易，易在高山望平地。一看龍是如何起，真龍起處便有鬼。二看龍是如何博，真龍博處便有托。三看龍是如何伏，真龍伏處便有簇。四看龍是如何行，真龍行處便有情。五看情勢向何方，所向之方多閃藏。閃藏何處討分明，後有送者前有迎，送迎卻在兩邊看，護龍莫作真龍斷，真龍一閃一出頭，此閒卻要認根苗，細認金木水火土，認定星辰作少祖，少祖遠祖若相生，便知此處勢層層，得時子父財宮逐，便知種有千年福。行時龍生與氣束，便知藏有真堂局。看了少祖卻看趕，財官趕處真為罕。父母趕要來得緩，子孫趕要到得滿。若然不緩與不滿，興隆有數難綿遠。若求大富與大貴，楊公只愛財官趕。若還只是我趕我，縱有驟福亦無禍。看了龍時看鬼落，鬼落看也星辰博。鬼落生龍與生穴，暗中為福真堪賀。若是龍穴生鬼落，反生盜氣反為禍。我剋剋我皆不宜，不若比和相負荷。平洋鬼落要可枕，高山鬼落要可靠。不論左右與中問，看他情向何邊抱。看了鬼落卻看穴，高沉凸凹宜分別。穴看氣從何處入，葬乘生氣須當記。氣從耳入為第一，第二頂入第三腰。化生腦下認毬簷，穴情要似生芽芭。上有一靨中有跡，下有唇氈莫消瘦。&#39957;鬚蟬翼兩邊挨，&#40388;心魚泡高相照。土木行龍乳突多，金水行龍鈴與窩。看了穴時卻看裹，裹處要與龍神合。若還裹我兩邊財，子孫腰下黃金帶。若還裹我兩邊官，堆金積玉福千般。父母裹時子孫罕，子孫裹時父母殘。不如只是我裹</span><span style="font-family: 新細明體,serif; color: #943634">我，安居樂業無艱難。看了裹時卻看朝，我生生我皆相投。更有財官來並列，門庭富貴無休歇。看了朝案看門戶，門戶不許子孫居。第一父母第二財，第三亦愛官星來。吉人形象由人取，只宜頭向內安排。朱玄青白都看了，砂水明堂自然好。水來水去&#25460;不拘，只從方位討分曉。來愛長兮不愛急，去如眷戀情不走。若求大富與大貴，巽水源源流到口。地在高山易為術，地在平地多鶻突。高山跌下平洋來，時時要見毛與骨。卻問如何認是毛，不生禾稼生草茅。卻問如何認是骨，土石一埋常竦出。有毛有骨便有護，護處便有星神助。無風水處有風水，有風水處無風水。無風水處有風水，十有八九容窀穸。有風水處無風水，尋盡世閒萬無一。此是尋龍一掌金，眼明心巧方能述。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634"><b>第三十章論宅墓總要</b></span><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　　人家富貴豈容易，必有陽基與陰地。陽似舟兮陰似棹，論陽先要定方位。胎養周正富貴根，生浴開張富貴</span><span style="font-family: 新細明體,serif; color: #943634">至。冠帶平坦富貴清，官旺軒昂富貴義。衰病遮攔富貴安，死處疏納富貴易。墓處藏聚富貴久，吉神須用應方位。中間又要看聯絡，聯絡之文多禁忌。胎養長生須間隔，若無間隔不清白。沐浴冠帶嫌凹突，有凹有突生鶻鶟。臨官帝旺宜抄插，不抄不插無科甲。衰旺中問莫高下，一高一下常驚訝。死病二方宜擁護，不擁不護生嫉&#22956;。陰地陽地一般論，墳屋星辰宜既濟。陰地生陽與剋陽，子孫富貴多軒昂。陰地生陰與剋陰，子孫富貴多沉吟。若見陰陽同一氣，子<span style="background-color: #00FF00">#7</span>孫富貴無興替。陽地富貴要根源，又要維持與設施。到處又要有應驗，五吉俱全天地賜。中問方位又相殊，生養墓旺四處是。縱有根源無設施，聲名不到鳳凰池。虎砂兜插即官罷；不許腰纏萬貫歸。有了設施無根源，何須苦向仕途鑽。龍頭拱出席帽樣，奏名納粟可求官。有了根源有設施，登科奪得錦衣歸。如何不繫黃金帶，須知墓下無維持。維持設施俱各有，根源得位科多首。如何位不到三公，應驗須知無輻輳。亥上有吉蔭子人，離宮有吉午人受。登山從此細推詳，胸中星斗神仙授。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span lang="EN-US" style="font-family: 新細明體,serif; color: #943634">&nbsp;</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">儒門崇理折衷堪輿完孝錄卷之一竟</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span lang="EN-US" style="font-family: 新細明體,serif; color: #943634">&nbsp;</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #943634">＃１據本卷前文『等』字後疑脫『人』字。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #943634">＃２『附』字疑『駙』字之誤。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #943634">＃３『商』字原誤為『商』。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #943634">＃４『束』原誤為『水』，據文義改。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #943634">＃５原『變水』二字後脫『滅火』兩字，據前文補。<span lang="EN-US"><br>
	</span>＃６原『火』字後脫『星』字，據前文補。<span lang="EN-US"><br>
	</span>＃７『子』字原誤為『了』字，據文義改。</span><span lang="EN-US" style="font-family: 新細明體,serif; color: #943634">&nbsp;</span></td>
        </tr>
		</table>
    <p>　</p>
    <table border="1" cellspacing="1" width="100%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>