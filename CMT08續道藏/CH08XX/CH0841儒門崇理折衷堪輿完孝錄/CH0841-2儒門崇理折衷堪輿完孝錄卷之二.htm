<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../CMTS000.htm">
    <img src="../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="100%">
        <font face="新細明體" color="#800000" size="5">明萬曆正統道藏續道藏</font><font size="3" color="#008080">(CH08)</font></td>
      </tr>
		<tr>
        <td width="97%" align="center">
    <p style="line-height: 150%; margin: 0 0cm"><b>
	<span style="font-size:22.0pt;font-family:&quot;新細明體&quot;,&quot;serif&quot;;color:#943634">
	儒門崇理折衷堪輿完孝錄</span></b></p>
	<p align="left" style="line-height: 150%; margin-top: 0; margin-bottom: 0">
	<span style="font-size: 12.0pt; font-family: 新細明體,serif; color: #943634">
	經名：儒門崇理折衷堪與完孝錄。撰人不詳。八卷。底本出處：《萬曆續道藏》封字號。</span></td>
        </tr>
		<tr>
        <td width="97%" align="center">
    <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-size: 18.0pt; font-family: 新細明體,serif; color: #943634">
	儒門崇理折衷堪輿完孝錄卷之二</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span lang="EN-US" style="font-family: 新細明體,serif; color: #943634">&nbsp;</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">第三十一章論選期正式</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　譚堪輿者，不過曰：相形勢、選吉期，兩端而已。但術家，流一登山，舍形勢而勿論，獨以封例天星理氣等說惑人。前卷既已悉，略而不重，直以形氣之正為宗矣。至選期誕說惑人，尤甚有所謂諸家者，有所謂雷霆者，有所謂奇門者，紛紛誕妄不一而足。此皆起于呂才作《通書》變亂陰陽，顛倒五行，所以術人，遂乘訛踵弊，亥豕錯陳，相沿而不息也。正德嘉靖問，天下怪說又甚，至今偽書汙牛沖楝，小人固因之以誤人，君子亦信之以自恨，福未必得而害且隨之，完孝之謂何間有偶然之合亦積德之家陰玫之非誕術之力也。彼楊公曰：識淂五行倒顛，方是大羅仙。此惟楊公然耳，非楊公而以拘泥之見入之，則相生者而反相剋，相剋者而反相生，比和者而反不和，大乖乎造化之正理矣。人胡敢輕用之。乃</span><span style="font-family: 新細明體,serif; color: #943634">知百家雜說，悉皆幻妄；奇門至理，誰悟真機。惟七政者，自容成受命以來，堯之欽若昊天，敬授人時，舜之在璇璣玉衡，以齊七政，歷代帝王所以治曆明時者，胥不能外也。此微而著，隱而顯，乃天地造化之正理也。人何悖之而事怪異耶！殊不知五運六氣，即陰陽五行之代遷者也。五星七曜，即陰陽五行之著明者也。代遷者，常流行於天地之中，而有禍有福。著明者，常照臨於乾坤之內，而有吉有凶。是故選擇者，只須以氣運審龍神，而酌量其生剋制化之道；又以星曜定坐向，而推詳其遲留伏逆之機。期二者，迺選擇之切要，而有星曆之可據者。然氣運之行也，朝夕不同用；星曜之布也，晨昏不同度，必以七政臺曆考之，又知推步之法，方得造命真訣，不致恨事。他如溫曆、萬年曆、一掌經之類，皆不足憑也。毫釐之差，千里之謬，可不慎哉。若山家神殺，止避其三殺、太歲乘旺而已，不旺不忌，餘殺亦不忌，詳見於左。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">第三十二章論天時</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　《易》曰：至哉坤元，萬物資生，乃順承天觀，此則知地中生氣，乘天而時行也。是故為春為夏，天時鼓萬物之出機也，地氣則隨之以出，而敷其生長之功，為秋為冬，天時鼓萬物之入機，地氣則隨之以入，而斂其收藏之。《易》曰：地道無成，而代有終。此之謂也，彼龍穴砂水，生氣之行於地者也。年月日時，生氣之運于天者也。得乎地而不得乎天，即春夏而欲其收藏，秋冬而欲其生長，必不得之數也。俯察於地者，可不仰觀於天，以全其陰陽，並運之正理哉；但格局不可以預設，變化不可以先置，須臨時詳山川氣運之盛衰，以行其補助剋洩之法可也。是豈通書中死局所能拘耶。或問孟子曰：天時不如地利，地利不如人和。則天時之不足尚也明矣。況古者，天子七月而葬，諸侯五月而葬，大夫三月而葬，士踰月而葬。若拘時日，此制不行，所以術人有得地即葬，不論時日之說，吁不然也。孟子因當時諸侯皆不得人和，故較其輕重以曉之，非謂天時地利可盡廢也。否則王者治曆明時，鑿池築池，何為者也。古者，天子七月而葬，待諸侯至；諸侯五月而葬，待同盟至；大夫三月而葬，待同朝至；士踰月而葬，待六親至；此雖王者定制，若葬之吉凶，何嘗不擇。但拘通書選擇，則此吉而彼又凶亡者，利而生者又不利，踰數十年無葬期矣。以七政選擇，止避三殺、太歲乘旺，所以年年月月可葬，天時王制兩不相悖矣。彼術人謂：得地即葬，不拘時日者，此固中心無主，抑亦急於求利之心使之歟？智者不可不察。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">第三十三章論造命</span></b><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　凡造命之法，皆以日干為主，月為提綱，年為基本，時為結果，排下八字，看其合何格局，然後用之。倘不命局，又宜更擇他局，比星家不同。蓋星家所譚之，命由乎天，無可變之理。選擇所造之，命由乎人，可擇其善者而從之。吾慨世之造命者，或重坐向，或重亡命，或重察主，或堅造重作主，皆非</span><span style="font-family: 新細明體,serif; color: #943634">也。蓋人之生也，以落地為命元，命元純粹，必然一世榮昌。人之死也，以入地為命元，命元旺相，自然宗祀長遠，此理之不可誣者。若坐向定於開闢之初，生命定於降生之始，亡命則既已有，死日在前矣。此不過避其對沖而已。以此數者，為重命曷以造是以善造命者，須擇上格八字，審氣推星，二者兼盡，方成全局。蓋氣之盛衰，禍福之基也。此為極重星辰之顯，晦禍福之柄也，亦不可輕。故必木取木為主，火取火為主，土取土為主，金取金為主，水取水為主，四柱務合中和，吉星宜坐實得時，凶星宜落陷逢空，然後可用。否得龍氣，有過不及之患，而星辰又不合度，雖合&#20904;貴極之格，何益哉。<span lang="EN-US"><br>
	</span>　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">第三十四章論格局</span></b><span lang="EN-US" style="font-family: 新細明體,serif; color: #943634"><br>
	</span><span style="font-family: 新細明體,serif; color: #943634">
	　　選擇造命之法，須先定格局，而格局則有日月對照格，有日月合照格，有三方拱照格，四正拱照格，有支干夾照格，有貼身夾照格，有帝星夾宮格，有帝星到山格，三吉同照格，格雖多端，必以太陽、太陰為主，乃上格也。日月對照格，多在望日；日月合照格，多在朔日；日月三方拱照格，多在初十、二十日；日月四正拱照格，亦在望日；支干夾照格，多在初五六、廿五六；貼身夾照格，多在初二三、廿八九。若本日合淂一格，則山山皆可作用，惟用時不同耳。如卯時上四刻合格，可作子山；午向則下四刻，可作癸山；丁向辰時上四刻，即可作丑山；未向辰時下一四刻，即可作艮山；坤向隨時順行，廿四山山山倣此。止有三殺乘旺之山，併太歲所占之山，皆不可犯。若帝星合太陽諸式，又止有&#37020;時可用，餘時皆不合。朔日要防日食，望日要防月食，若未食之先，復明之後，亦不深忌。外有二德拱照，官福拱照，田財拱照，文書文魁拱照，科名科甲拱照，諸格皆貴，但不若太陽為主者之尤愈也。雖然此不過匠者之規矩，射者之轂率而已矣。至若運規矩以方圓，執殼率以中鵠者，則存乎其人耳。詳觀圖式于后。<span lang="EN-US"><br>
	</span>　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">第三十五章論身命</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　選擇之法，以造命為重；而造命之訣，以立身立命為重。蓋太陽猶父，人受氣於父，而命生焉。故立命，當查太陽所躔之度為命度。太陰猶母，人成形於母，而身生焉。故立身，當查太陰所躔之宮為身宮。今星家以生時加太陽數至卯上安命者，固非也。以本日太陰到處，即指其為身者，亦非也。蓋太陽本是左旋，每一時行一宮足。故冬至前後，太陽出在辰時，則辰上起太陽，順數至所用之時，即是命宮。夏至前後，太陽出在寅時，則從寅上起太陽，順數至所用之時，即是命宮。餘時，太陽出在卯時，當從卯時上起太陽，順數至所用之時，即是命宮。此安命之定式也。太陰亦左旋，一時行一宮弱。故當查太陰何時到何度，即就本度上順數，本時起數到所用之時，即是身宮。餘倣此，此安身之定式也。但太陰有晨昏之度，而晨昏之中，又有漸次不同。如秋分起至次年春秋止，晨度皆在卯。其實止有十六、十七、十八在卯，十九、二十在辰，廿一、廿二、廿三又在巳，廿四、廿五，又在午，廿六七八又在未，廿九、三十又在申。白露起至次年清明止，昏度皆在酉。其實止有初一、初二、初三在酉，初四五即在戌，初六七八又在亥，初九十又在子，十一、十二、十三又在丑，十四、十五又在寅。自穀雨起至秋分止，昏度皆在戌，又當自戌上順數起。自清明起至白露止，昏度皆在寅，又當自寅上數起。太陽一日一週，今人逢卯安命，太陽寧有時時在卯之理乎？太陰亦一日一週，特不及日十二度而已。今人即以本日太陰到處安身，太陰寧有時時皆在一宮之理乎？此理甚明，但智者不加察耳。此所以推星者多不驗，而造命者胥失真也歟！<span lang="EN-US"><br>
	</span>　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">第三十六章論審氣</span></b><span lang="EN-US" style="font-family: 新細明體,serif; color: #943634"><br>
	</span><span style="font-family: 新細明體,serif; color: #943634">
	　　凡選擇家審氣之法，定要看大勢龍從何來，到頭脈從何止。如大勢龍從南來，到頭翻身，結喉坐西。此則當補到頭之脈，以為大勢財局。若補大勢之龍，則到頭受剋，其禍甚速。餘倣此。又或大勢龍從東來，到頭結喉坐北，此則當補到頭之脈，以為大勢之生氣。若補大勢之龍，必洩到頭之氣，其冷退之患，必不旋踵。若洩之太過，必主傷人。餘放此。又有大勢龍從北來，到頭結喉坐束，此則但當補大勢龍，以為到頭之生氣。若補到頭之脈，必洩大勢之氣，暫時雖不見裯，而衰敗之患胎于此矣。餘倣此。今術人止以到頭一節，氣胎為主者，不過欺人于一時而已，其如後患何。凡觀大勢，皆以本龍出脈為主，而中間之曲折不拘也。凡觀到頭，必以穴後一節為主，而此後亦不拘也。雖然五氣迭居，本無定在，使其得中和之龍居之歟則作福必大。雖坐山之剋洩，無妨。或者以過不及之龍居之歟，則其作禍亦大，縱使坐山生旺何益。所以古人有實乘虛坐之論，亦以龍神為主，而坐山之陰陽五行不盡拘也。止要取得吉星到坐，或到向到三方，或到四正，或到拱夾之宮，皆吉。至于凶星，止避其乘旺而已。凶星衰弱，亦不忌，裁酌存乎其人耳。<span lang="EN-US"><br>
	</span>　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">第三十七章論推星</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　凡推星之法，必以七政臺曆為主，皆在山何方隅上用之，如太陽、太陰、帝星、恩星，皆至吉之神也。令星、用星、福星、行吉之神也。歲德、天德、月德、月合與夫貴人孫馬、田財宮福、文昌文魁、科名科甲等星，皆助吉之神也。或到山，或到向，或在三合，或在四正，或在得時有用之宮，或在左右夾拱之宮，皆吉兆也。至若仇星、難星、三殺、太殺、太歲等神，皆當避之，使其乘旺得地，為禍亦大，衰陷空亡不忌。蓋吉則趨之，凶則避之，此選擇之要法也。況天垂象見吉凶，正在七政止。考之推星之法，詛可缺歟。<span lang="EN-US"><br>
	</span>　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">第三十八章論二五</span></b><span lang="EN-US" style="font-family: 新細明體,serif; color: #943634"><br>
	</span><span style="font-family: 新細明體,serif; color: #943634">
	　　嘗聞太極生陰陽，陰陽生五行，五行變化而萬物之生成備焉。此造化之定理，百一萬古而不易者也。其在天也，則見於日月星辰，而五行順布。其在於地也，則見於山川動植，而五氣流行。其在人也，則健順成德，而五性五倫出焉。混闢之初天也，乃洩於河圖、洛書，以發聖人之神智。蓋使之闡明陰陽五行之體而示斯民，以趨吉避凶之途也。觀圖以五十居中，書以五居中，即太極之象也。圖、書皆奇數二十，偶數二十，即陰陽之數也。圖以一六居北屬水，二七居南屬火，三八居東屬木，四九居西屬金，五十居中屬土，而寄旺於四隅。以洛書易位之後觀之，其生胸之數，亦與河圖相為經緯。故上自三皇，下及百王，凡治曆明時，悉本于此。今之，曆家因之，始足以推步天文；醫家因之，始足以推究氣喉；星家因之，始足以推人之壽夭窮通。況乎地理又所以承天時行，而為斯民福蔭之基也。又可悖造化之正理，而從怪誕之說乎？惜乎呂才作《洪範》五行已非正理，而爭陰序陽之說，尤為悖理之甚。不知二五本原固，如是乎奈一人作俑于前，後世術家踵而蹈之，以網一時之利，遂貽天下之害。斯民固罹其害，而不知術人置獲其利，而弗顧，不亦深可痛哉。惟我太祖高皇帝，龍飛淮甸，闢乾坤于再造，覺顓蒙于述途猶，慮通書數十種胥為民害，於是洪武九年，益禁偽造，盡燬偽書，復令監官訂正選擇曆書頒行天下，垂法後世，皆所以明陰陽之正傳，開示趨吉避凶之玄鑑也。故述其略云。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">第三十九章論山向二五</span></b><span lang="EN-US" style="font-family: 新細明體,serif; color: #943634"><br>
	</span><span style="font-family: 新細明體,serif; color: #943634">
	　　觀河圖奇偶之數，則知陰陽五行之原，其一生一成，各得自然之妙，皆天地化育之精華，發洩之以示人者也。如天一生水，地六成之居北方亥子之位。故自亥宮奎一度起，至子宮危七度止，皆屬陰水。自子宮中危六度起，至丑中斗二十二度止，皆屬陽水。地二生火，天七成之居南方巳午之位。故自巳宮翰九度起，至午中張九度止，皆屬陰火。自午中張八度起，至未中井二十七度止，皆屬陽火。天三生木，地八成之居東方寅卯之位。故自寅宮斗三度起，至卯中心三度止，皆屬陽木。自卯中心二度起，至辰中角十一度止，皆屬陰木。地四生金，天九成之居西方申酉之位。故自申宮井八度起，至酉中畢一度止，皆屬陽金。自酉中畢初度起，至戌中婁四度止，皆屬陰金。天五生土，地十成之雖居中宮，而其氣寄旺於四隅。故自辰未十八度，併戌末十八度，皆屬陽土。自丑末十八度，併未末十八度，皆屬陰土。週天三百六十五度零四分度之一，五行各得七十二度有奇，此皆自然之數，一定而不可易者也。十二天于皆界於地支之兩間，雖居其位，而不變其所屬。如乾在戌亥之問，右邊七度半在戌，即以陽土論；左邊七度半在亥，即以陰水論。壬界於亥子之間，右邊七度半在亥，即以陰水論；左邊七度半在子，即以陽水論，餘倣此。他如前輩之言，八卦初不過明天氣之流行耳，亦未嘗以八卦而變易地支之陰陽五行也。蓋古之羅經，只有十二地支，準河圖一定之數也。後世添八十二天干，只是賡成二十四位，以應一年二十四氣也。即以天干，而變易地支之陰陽五行，固非也。八卦只是驗天氣之運行而已。即以八卦，只變易地支之陰陽五行，亦非也。末世不悟此機，而設為天星卦例之謬者。固感世之大蠹，而學者亦不</span><span style="font-family: 新細明體,serif; color: #943634">加察，而信從之，且牽合互會聖為邦說以亂真者。彼蓋不知，陰陽五行之理，乃天地造化自然之妙機，非人智力所能損益者也。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">第四十章論七政</span></b><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　日月同躔謂之朔，對躔謂之望，月光平分謂之弦，月光既盡謂之晦。五星遇日則伏，三合則留，近日則疾，遠日則遲，遲甚而留，留久而退，退久而順行。太陽怕羅喉，太陰怕計都，木怕金旺，火怕水旺，土怕木旺，金怕火旺，水怕土旺。太陽喜晝，太陰喜夜，旺木喜金，旺火喜水＃１，旺土喜木，旺金喜火，旺水喜土。水弱愛金，金弱愛土，土弱愛火，火弱愛木，木弱愛水。水衰不生木，木衰不生火，火衰不生土，土衰不生金，金衰不生水。春土不剋水，夏金不剋木，季水不剋火，秋木不剋土，冬火不剋金。此皆七政之要法也，學者不可不知。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">第四十一章論過宮</span></b><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　經星之列於天者，有二十八宿，共三百六十五度零四分度之一，雖有升沉，實無轉移。天運左旋，一日一週而又過一度，日月五星氣孛皆順。天左旋，惟計、羅二星，乃是右轉。此儒者之言，萬世不易，雖革象新書，亦言之詳矣。但曆家因其不便推算，遂云：天左旋，日月五星皆右轉，凡二十宮行度次序，皆自左數至右，取其推步之捷，乃作曆之法也。今欲選擇吉期，宜從前說，方始時刻不差。凡者七政行度，定須自右順行轉左，惟羅、計以逆行，推之如女二在子，女一過丑，斗四在丑，斗三過寅；尾二在寅，尾一過卯；氏二在卯，氏一過辰；輸十在辰，斡九過巳；張十五在巳，張十四過午；柳四在午，柳三過未；井九在未，井八過申；畢七在申，畢六過酉；胃四在酉，胃三過戌，婁二在戌，婁一過亥；危十三在亥，危十二過子。危五是壬子之界，女九是子癸之界，牛一是癸丑之界，斗十一是丑艮之界，箕六是艮寅之界，尾十一是寅甲之界，心一是甲卯之界，氏九是卯一之界，亢二是乙辰之界，翰十七是辰巽之界，幹二是巽巳之界，斡六是巳丙之界，張七是丙午之界，柳十二是午丁之界，鬼初是丁未之界，井斗是未坤之界，井一是坤申之界，畢十四是申庚之界，昂十是庚酉之界，胃十一是酉辛之界，婁八是辛戌之界，奎九是戌乾之界，壁三是乾亥之界，室五是亥壬之界。數雖逆等，實是順行，虛七虛六之問子之中也，星六星五之間午之中也，子午之中過宮之機軸也。其各宮度數次序，本宜改正向左順行，但恐初學駭愕，姑仍其舊亦不妨，特推步宜詳細耳。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">第四十二章論定時</span></b><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　　地理分四十四山，曆書亦分二十四時，時與山每每相應。凡定時之法，必須逐時逐刻考驗，方可查得星辰纏度之次，否則定是俟事。蓋地支十二時，一定之局也。而天干十二時，即界于地支之兩問。如亥正三刻起，至子初二刻止，此屬壬時，子初三刻起，至正二刻止，方是子時；子正三刻起，至丑初二刻止，此屬癸時；丑初三刻起，至正二刻止，方是丑時；丑正三刻起，</span><span style="font-family: 新細明體,serif; color: #943634">至寅初二刻止，此屬艮時；寅初三刻起，至正二刻止，方是寅時；寅正三刻起，至卯初二刻止，此屬甲時；卯初三刻起，至正二刻止，方是卯時；卯正三刻起，至辰初二刻止，此屬乙時；辰初三刻起，至正二刻止，方是辰時；辰正三刻起，至巳初二刻止，此屬巽時；巳初三刻起，至正二刻止，方是巳時；巳正三刻起，至午初二刻止，此屬丙時；午初三刻起，至正二刻止，方是午時；午正三刻起，至未初二刻止，此屬丁時；未初三刻起，至正二刻止，方是未時；未正三刻起，至申初二刻止，此屬坤時；申初三刻起，至正二刻止，方是申時；申正三刻起，至酉初二刻止，此屬庚時；酉初三刻起，至正二刻止，方是酉時；酉正三刻起，至戌初二刻止，此屬辛時；戌初三刻起，至正二刻止，方是戌時；戌正三刻起，至亥初二刻止，此屬乾時；亥初三刻起，至正二刻止，方是亥時。一日十二時，共分百刻，每一時八刻有奇，所以有初刻，有初初刻，皆零數也。加起天干十二時，則每一時止有四刻強。如正月，太陽卯初三刻在子，則乙時必然到癸，辰時即到丑，巳時到艮，以次而推，莫不皆然。每日皆從太陽到處數，卯時起，一時到一山。惟冬至前後，又從太陽到處數，辰時起；夏至前後，又從太陽到處數，寅時起。七政氣孛，皆隨時左旋，惟計、羅二星，乃是逆時右轉。此是查時刻以考星躔之要法，學者必不可忽。<span lang="EN-US"><br>
	</span>　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">第四十三章論天文</span></b><span lang="EN-US" style="font-family: 新細明體,serif; color: #943634"><br>
	</span><span style="font-family: 新細明體,serif; color: #943634">
	　　朱子曰：天道與日月五星皆是左旋，天道一日一週天，而常過一度；日亦一日一週天，起度端終度端。故比天道，常不及一度；月行不及十三度十九分<span style="background-color: #00FF00">#2</span>度之七今人卻云：月行速，日行遲。此錯說也。但曆家以右旋為說，取其易見日月之度耳。觀朱子此言，則知七政皆左旋，所以擇時日者，不可不知。今之星家，亦失之遠矣。<span lang="EN-US"><br>
	</span>
	　　臨川昊氏曰：古來曆家，非不知七政亦左行，但順行不可等，只得將其逆退，與天度相值處筭之，因四後遂謂日月五星逆行也。今當以太虛中作一空盤，以天與七政陳其遲速，天行最速，一日過了太虛空盤一度。鎮星之行比天稍遲，於太虛空盤雖過了些子積二十八個月，則不及天三十度。歲星之行比鎮星尤遲，積十二個月，與天爭差三十度。熒惑之行比歲星更遲，積六十日，與天爭差三十度。太陽之行比熒惑又遲，在太虛盤中一日行一周匝，無餘無欠，比天行一日不及一度，積一月，則不及天三十度。太白之行稍遲於太陽，但有疾時遲疾相準，則與太陽同。辰星之行又遲於太白，亦有疾時遲疾相準，則與太白同。太陰之行最遲，一日或不及天十二度，或十三度，或十四度，其行遲，故退度最多。今人不曉，以為逆行，則謂太陰之最速也。今次其行之遲速，天一、土二、木三、火四、日五、金六、水七、月八。天、土、木、火，其行之速過於日。金、水、月，其行之遲不及日。此其大率也。即此二說而觀之，則知天與七政皆左旋無疑矣。欲喜選擇之妙用者，不可不察諸。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　泰和周氏曰：天以純陽之體而左旋，一日一夜行一周而又過一度，以其行過處，一日作一度周天之體，所謂三百六十五度四分度之一者，原於此也。鎮星之行次之，積二十八月，比天為少三十度。歲星又次之，積十二月，已少三十度。熒惑又次之，積兩月，亦少三十度。太陽又次之，一日行天一周，比天為少一一度，積至三百六十五日四分日之一。則天所過之度，又恰周得本數。而日所遲之度，亦恰盡得本數。遂與天會於初纏，而成一年。太白又次</span><span lang="EN-US" style="font-size: 12.0pt; font-family: 'Times New Roman',serif; color: #943634; background: lime">#3</span><span style="font-family: 新細明體,serif; color: #943634">於太陽，辰星又次於太白，但有時而疾遲疾相準，亦能與太陽同。惟太陰最遲，一日比天不及十三度十九分度之七，積二十九日九百四十分日之四百九十九，遂與日會而成一月，十二會得日三百五十四九百四十分日之三百四十八是一歲。月行之數也是。天與日月五星，皆繞地左旋。古惟云：天左旋者，蓋七政之進數為順天而左，退數為逆天而右。曆家以進數之多難等，退數徑捷易推，故步其退數，而謂之右行。蔡氏以為西域九丸曆是順莫，則彼當知皆左旋矣。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　○子月，日在斗，昏壁旦軫，與月會於星紀。○丑月，日在女，昏婁旦氏，與月會於玄枵。○寅月，日在室，昏參旦尾，與月會於娵訾。○卯月，日在奎，昏弧旦建，與月會於降婁。○辰月，日在胃，昏星旦斗，與月會於大梁。○巳月，日在畢，昏翼旦女，與月會於日沈。○午月，日在井，昏亢旦危，與月會於鶉首。○未月，日在柳，昏火旦奎，與月會於鶉火。○申月，日在翼，昏建日一畢，與月會於鶉尾。○酉月，日在于角，昏旦觜，與月會於壽星。○戌月，日在房，昏虛旦柳，與月會於大火。○亥月，日在尾，昏旦星，月會於析木，已上皆擇日之在用不可缺也。<span lang="EN-US"><br>
	</span>　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">第四十四章論天運</span></b><span lang="EN-US" style="font-family: 新細明體,serif; color: #943634"><br>
	</span><span style="font-family: 新細明體,serif; color: #943634">
	　　天之元氣無形，日見觀斗綱，所指之辰可知矣。斗有七星，一曰魁，五曰衡，七曰杓，此三星謂之斗綱。假如建寅之月，昏則杓指寅，夜則衡指寅，平旦魁指寅，他月倣此。凡斗指寅卯之月，宜作東方龍。斗指巳午之月，宜作南方龍。斗指申酉之月，宜作西方龍。斗指亥子之月，宜作北方龍。斗指辰戌丑未之月，宜作四隅龍。蓋斗柄之所指，即天之元氣所在也。因其氣之所在，而善以乘之作福甚速。如春種稻，秋種夾，未有不生者也。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">第四十五章論經星</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span><span style="font-family: 新細明體,serif; color: #943634">玄枵之次，其辰在子。此是齊之分野，屬青州。今山東登州、萊州、青州、濟南、東昌是也。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　星紀之次，其辰在丑。此是昊越分野，屬楊州。今南京十四府、浙江十一府、江西三十府、廣束十府及廣西梧州、福建各府是也。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　　析木之次，其辰在寅。此是燕之分野，屬幽州。今北直隸河問、保定、永平、隆慶、宣府、保安、遼東是也。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　　大火之次，其辰在卯。此是宋之分野，屬尉州。今南直隸豐、沛之地是也。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　　壽星之次，其辰在辰。此是鄭之</span><span style="font-family: 新細明體,serif; color: #943634">分野，屬&#20822;州。今河南開封、汝寧之地是也。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　鶉尾之次，其辰在巳。此是楚之分野，屬荊州。今河南南陽、陝西漢中、湖廣武昌等十府，四川夔州半入，廣西桂林、南寧之地是也。<span lang="EN-US"><br>
	</span>　　鶉火之次，其辰在午。此是周之分野，屬營州。今河南一府，柳屬貴州之銅仁，星張屬河南之南陽。<span lang="EN-US"><br>
	</span>　　鶉首之次，其辰在未。此是秦之分野，屬雍州。今河南洛陽、陝西都司西平、鞏昌、延、綏、寧夏、雲南、鶴等軍民府是也。<span lang="EN-US"><br>
	</span>　　實沈之次，其辰在申。此是晉魏之分野，屬梁州。今山西太原、大同、平陽、澤濺，四川順慶、於藩、疊溪，雲南十五府，貴州八府是也。<span lang="EN-US"><br>
	</span>　　大梁之次，其辰在酉。此是趙之分野，屬冀州。今北直隸真定、順德、廣平是也。<span lang="EN-US"><br>
	</span>　　降婁之次，其辰在戌。此是魯之分野，屬徐州。今山東&#20822;州是也。<span lang="EN-US"><br>
	</span>　　娵訾之次，其辰在亥。此是衛之分野，屬弁州。今北直隸大名，河南彰德、懷慶、衛輝是也。○凡造葬欲斷何人科第，官居何地，皆不可不知。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　角、斗、奎、井四宿屬木，其氣相於冬，旺於春，火躔其度則為恩，金躔其度則為仇，水躔其度則為用，土躔其度則為難，夏、秋休囚，禍福皆輕。<span lang="EN-US"><br>
	</span>　　亢、牛、婁、鬼四宿屬金，其氣相於夏季，旺於秋，水躔其度則為恩，火躔其度則為仇，土躔其度則為用，木躔其度則為難，冬、春休囚，禍福皆輕。<span lang="EN-US"><br>
	</span>　　氏、女、胃、柳四宿屬土，其氣相於夏，旺於夏季，金躔其度則為恩，木躔其度則為仇，火躔其度則為用，水躔其度則為難，秋、冬休囚，禍福皆淺。<span lang="EN-US"><br>
	</span>　　房、虛、星、昂四宿屬太陽，利於晝，而不利於夜。心、危、畢、張四宿屬太陰，利於夜，而不利於晝。<span lang="EN-US"><br>
	</span>　　尾、室、貲、翼四宿屬火，其氣相於春，旺於夏，土躔其度則為恩，水躔其度則為仇，木躔其度則為用，金躔其度則為難，秋、冬休囚，禍福亦淺。<span lang="EN-US"><br>
	</span>　　箕、壁、參、斡四宿屬水，其氣相於秋，旺於冬，木躔其度則為恩，土躔其度則為仇，金躔其度則為用，火躔其度則為難，夏、秋休囚，禍福亦不重。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　已上恩用旺相者吉，休囚者凶，仇難旺相者凶，休囚者吉。<span lang="EN-US"><br>
	</span>　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">第四十六章論緯星</span></b><span lang="EN-US" style="font-family: 新細明體,serif; color: #943634"><br>
	</span><span style="font-family: 新細明體,serif; color: #943634">
	　　日太陽之精，人君之象也。其體徑一度半，自東而西，一日一周天，比天行欠一度，所行之路謂之黃道，與赤道相交，半出黃道外，半入黃道內。冬至之日，黃道出赤道外二十四度，去北極最遠，日出辰時入申，故時寒，晝短而夜長。夏至之日，黃道入赤道之內二十四度，去北極最近，日出寅日入戌，故時暑，晝長而夜短，春分，秋分，黃道與赤道相交當兩極之中，日出卯日入酉，故時和而晝夜均焉。<span lang="EN-US"><br>
	</span>
	　　月大陰之精，后妃之象也。體亦徑一度半，自東而西，一日一周，比天行不及十三度百分度之三十七，二十七日退一周天，所行之路謂之白道，與黃道相交，半入黃道內，半出黃道外，出入不過六度，如黃道出入赤道二十四度也。陽精猶火，陰精猶水，火則有光，水則會影。故月光生於日之所照，魄生於日之所不照。當日則光明，就日則光盡，與日月同度謂之朔。分天體為四分初八廿三，月行近日一分謂之近一，遠日三分謂之遐三，分受日光之度。故半明半暗，魄如弓張，上弦昏見。故光在西，下弦旦見。故光在東，衡分天中謂之望。十五日之昏，日入月出，東西相望，光滿而魄死也。光盡體復謂之晦。三十日，月行近日，光體皆不見也。凡日月順度，而又交照山向之時，堅造安葬皆吉。月行於白道，與黃道正交之處，在朔則日食，在望則月食。日食者，月體掩日光也。月食者，月入暗虛不受日光也。凡日食、月食之時，不可豎造安葬。<span lang="EN-US"><br>
	</span>
	　　五緯是五行之精，木曰歲星，春為令星，宜作東方龍；火曰熒惑，夏為令星，宜作南方龍；土曰鎮星，四季為令星，宜作四隅龍；金曰太白，秋為令星，宜作西方龍；水曰辰星，冬為令星，宜作北方龍。凡日月之交食，星辰之變異，以所臨分野占之，或吉或凶，各有當之者矣。故選擇者不可不知。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">第四十七章論星土</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　卜氏曰：某州某郡分野可斷，此亦非妄語也。蓋天有分星，地有分野，上感下應一定，而不可移者也。如秀砂秀水出在卯，必主卯生人貴。或卯乙年成就功名，皆可預卜矣。又或穴前秀砂秀水在酉，即可占其居官多在趙分。或秀砂秀水現在戌，即可占其居官多在魯地。餘可例推，無不響應。然此特論其砂水已也。又要審其龍穴果是貴格，而氣運又當方盛之時者，百發百中，否則不驗。<span lang="EN-US"><br>
	</span>　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">第四十八章論帝星</span></b><span lang="EN-US" style="font-family: 新細明體,serif; color: #943634"><br>
	</span><span style="font-family: 新細明體,serif; color: #943634">
	　　朱子曰：帝者天之主宰，擇日當首重之。然通書所譚：帝星皆無可考。愚于《易》與《禮》經得之，月令于三春，則曰其帝太皞，其神勾芒，此蒼精之君，木官之臣，所謂青帝也。于孟仲夏，則曰其帝炎帝，其神祝融，此赤精之君，火官之臣，所謂赤帝也。于季夏月，則曰其帝黃帝，其神后土，此黃</span><span style="font-family: 新細明體,serif; color: #943634">精之君，土官之臣，所謂黃帝也。于三秋，財曰其帝少嗥，其神薄收，此白精之君，金官之臣，所謂白帝也。于三冬，則曰其帝顓頊，其神玄冥，此黑精之君，水官之臣，所謂黑帝也。又稽《易》擊辭曰：帝出乎震，齊乎巽，相見乎離，致役乎坤，說言乎兌，戰乎乾，勞乎坎，成言乎艮。合而觀之曰：天之主宰，總一帝也。一分而為四矣，四分而為八矣，不但已也是。故驚墊三候到甲，春分三候到卯，清明三候到乙，所謂帝出乎震此也。穀雨三候到辰，立夏三候到巽，小滿三候到巳，所謂齊乎巽此也。芒種三候到丙，夏至三候到午，小暑三候到丁，所謂相見乎離此也。大暑三候到未，立秋三候到坤，處暑三候到申，所謂致役乎坤此也。白露三候到庚，秋分三候到酉，寒露三候到辛，所謂說言乎兌此也。霜降三候到戌，立冬三候到乾，小雪三候到亥，所謂戰乎乾此也。大雪三候到壬，冬至三候到子，小寒三候到癸，所謂勞乎坎此也。大寒三候到丑，立春三候到</span><span style="font-family: 新細明體,serif; color: #943634">艮，雨水三候到寅，所謂成言乎艮此也。由七十二候，而三百六十五日四分日之一，可類推已。故帝所到之期，乃吉期也；帝所臨之方，乃吉方也。楊公曰：春作東方吉，夏作南方吉，季夏作西南方吉，秋作西方吉，冬作北方吉，亦此意也。今人不信經典之言，而信無稽之論，惑亦甚矣。<span lang="EN-US"><br>
	</span>　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">第四十九章論五星辨疑</span></b><span lang="EN-US" style="font-family: 新細明體,serif; color: #943634"><br>
	</span><span style="font-family: 新細明體,serif; color: #943634">
	　　或曰：東方木，南方火，西方金，北方水，四隅土，此一定之位也。今五星又以子丑為土，以寅亥為木，卯戌為火，辰酉為金，巳亥為水，午為太陽，未為太陰，此無乃在天之五星，與在地之五行不同歟。曰五星、五行其理一也。蓋子丑是土之本宮，非直指子丑為土也。寅亥是木之本宮，非直指寅亥為木也。卯戌是火之本宮，非直指卯戌為火也。辰酉是金之本宮，非直指辰酉為金也。巳申是水之本宮，非直指巳申為水也。午為太陽之宮，未可直指午為太陽也。未為太陰之宮，未可直指未為太陰也。如金生於麗水，未可直指麗水為金也。玉出於崑崗，未可直指崑崗為玉也。或曰：七政所居之宮，亦有義乎？曰：懸象於天，莫大乎日月。故日居午，月居未，成形於地，莫大乎土。故土居子丑，運行於天地間，莫大乎四時。故木居寅亥，即春令也。火居卯戌，即夏令也。金居辰酉，即秋令也。水居巳申，即冬令也。一星盤之間，而乾坤大造化存焉。然則舜之齊，七政豈無謂歟。可見，七政選擇所最重者。或又曰：二十八宿，內有星日焉。虛日鼠，房日兔，昴日雞。然則在天果有四日乎？曰：否。此皆太陽流行之位，如古者天子巡狩四方，每方必有明堂相似，即指明堂為天子可乎？不獨此也，二十八宿分度盡皆七政流行之次，即如今之撫按官，每府縣必有行臺是也。善悟者，其自得之。<span lang="EN-US"><br>
	</span>　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">第五十章論中針</span></b><span lang="EN-US" style="font-family: 新細明體,serif; color: #943634"><br>
	</span><span style="font-family: 新細明體,serif; color: #943634">
	　　古人植八尺之臬，以定東西南北，則偏方之日影定是與中土不同，玄針則動，而有常者也。又不可以此例論，其子午定向，易地皆然。即如古人論中字曰：在堂以堂之中為中，在室又以室之中為中。地雖不同，莫不各一其中也。今人議偏方之針與中土不同者&#24750;矣。但以戀夫益子之說考之，則子午正針略兼壬丙，此是確論。<span lang="EN-US"><br>
	</span>　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">第五十一章論二曜</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　歷&#39440;太陰、太陽，山家至吉之神也。故造命選擇，皆當以此為重。所以已上俱說，皆自太陰、太陽言之。若五星四餘，定要逐時查考，難以預定。因立二曜流行定局于後，以便初學雖無流年臺曆，亦可趨吉避凶。<span lang="EN-US"><br>
	</span>
	　　太陽，陳希夷曰：日者，陰中之陽君象也。其德至剛，其體至健，其行天所以分晝夜，別寒暑，一日一週天，而比天為不及一度，一歲之積恰與天會。故日有三道者，黃道也。北至東井去極近，南至牽牛去極遠，東至角西至婁去極中，是中道、南道、北道為三道也。蓋南極至於牽牛，則為冬至，晝四十刻，夜六十刻。極北至於東井，則為夏至，晝六十刻，夜四十刻。南北極中，</span><span style="font-family: 新細明體,serif; color: #943634">東至於角，西至於婁，則為春分、秋分，晝夜各五十刻。凡天行之分，正月雨水中氣後，太陽躔亥娵訾之次，其應甲丙庚壬。二月春分中氣後，太陽躔戌降婁之次，其應艮巽坤乾。三月，穀雨中氣後，太陽躔酉大梁之次，其應癸乙丁辛。四月小滿中氣後，太陽躔申實沈之次，其應甲丙庚壬。五月夏至中氣後，太陽躔未鶉首之次，其應乾坤艮巽。六月大暑中氣後，太陽躔午鶉火之次，其應癸乙丁辛。七月處暑中氣後，太陽躔巳、鶉尾之次，其應甲丙庚壬。八月秋分中氣後，太陽躔辰壽星之次，其應乾坤艮巽。九月霜降中氣後，太陽躔卯大火之次，其應癸乙丁辛。十月小雪中氣後，太陽躔寅析木之次，其應丙庚甲壬。十一月冬至中氣後，太陽躔丑星紀之次，其應艮巽坤乾。十二月大寒中氣後，太陽躔子玄楞之次，其應乙丁辛癸。其所躔之分，乃光所照之方，大可杆立三方四正，用之亦可叨光。是名山家帝駕所在之處，謂之歲空，凡天星地殺皆可制伏。遇房虛昂星四躔者，為太陽升殿，用之尤吉＃４。若值日蝕天變者，太不堪用，切忌之。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　太陰，陳希夷曰：月者，陽中之陰，后妃之象也。其德至柔，其體至順，其行天所以佐理太陽，驗之夜影以為消息。月本無光，麗日而明，以不明之體言之，則純陰而象坤。晦朔之時也，越三日，不及三十七度強；而生明，始資日之明而有光，因謂之朔，謂陽之初生也。昏見於庚，越八日，不及日九十八度強；而資日之半明，因謂之上弦，謂陽之將半也。昏見於丁，越十五日，不及日一百八十二度半強；與日對望，資日之全明而大圓，因謂之望，謂三陽備見也。昏見於甲，又三日，不及日一百九十五度強；而生魄，與日之望偏，而陰魄始生，因謂之魄，言陰復生也。晨見於辛，又五日，不及日八十一度強；而半晦，半資日之明，因謂之&#65287;下弦，言陰生至半也。晨見於丙，又六日，去日之四百九十分，則不及盡三百六十五度四分度之一，而與日交會，月之明全不能相資，復晦而不明，因謂之晦，盡沒於乙。其行天之度，一日之行得三百五十二度八百二十八分六釐，在日而不及十二度十九分度之一；在天而不及十三度十九分度之七。積二十九日九百四十分日之四百九十九，而與日會合於辰次之所，是為一月十二會。得三百五十四日九百四十九分日之三百四十八分，而與天會，是為一歲也。故月有九行。九行者，黑道二出黃道北，赤道二出黃道南，白道二出黃道西，青道二出黃道束，並黃道，共九行也。故立春、春分，從青道分度在甲；立秋、秋分，從白道分度在庚；立冬、冬至，從黑道分度在壬；立夏、夏至，從赤道分度在丙；共日月合度之辰，三合照臨之方，為天德月德之星。故三月建辰，日月會於酉，出於庚，入垣於壬，故天月德在壬。六月建未，日月會於午，出丙入垣於甲，故二德在甲。九月建戌，日月會於卯，出甲入垣於丙，故二德在丙。十二月建丑，日月會子，出壬入垣於庚，故二</span><span style="font-family: 新細明體,serif; color: #943634">德在庚。蓋子午為日月之始終，卯酉為日月之出沒，故其分度多而有太陽、太陰也。其他月分所臨之宮乃太陰升殿入廟之時，大可杆立，凡天曜地殺盡可制伏。若值月蝕天變者，大凶。<span lang="EN-US"><br>
	</span>　　太陽永定圖<span lang="EN-US"><br>
	</span>　　冬至<font size="1">本日箕四</font>小寒<font size="1">本日斗十</font>大寒<font size="1">本日牛三</font>立春<font size="1">本日虛一</font>雨水<font size="1">本日危七</font>驚墊<font size="1">本日室七</font>春分<font size="1">本日璧三</font>清明<font size="1">本日奎九</font>穀雨<font size="1">本日婁七</font>立夏<font size="1">本日胃九</font>小滿<font size="1">本日昴八</font>芒種<font size="1">本日畢十一</font>夏至<font size="1">本日井初</font>小暑<font size="1">本日井十四</font>大暑<font size="1">本日井廿九</font>立秋<font size="1">本日柳十</font>處暑<font size="1">本日張五</font>白露<font size="1">本日翼三</font>秋分<font size="1">本日翼十八</font>寒露<font size="1">本日斡十三</font>霜降<font size="1">本日角九</font>立冬<font size="1">本日氏三</font>小雪<font size="1">本日房二</font>大雪<font size="1">本日尾二</font><span lang="EN-US"><br>
	</span>　　假如冬至，本日太陽在箕四，次日即在箕五，又次日即在箕六，以次數去節節皆然。<span lang="EN-US"><br>
	</span>　　太陰永定圖<span lang="EN-US"><br>
	</span>　　正月<font size="1">初一二子</font>二月<font size="1">初一二亥</font>三月<font size="1">初一二戌</font>四月<font size="1">初一二酉</font>五月<font size="1">初一二申</font>六月<font size="1">初一二未</font>七月<font size="1">初一二低</font>八月<font size="1">初一二巳</font>九月<font size="1">初一二辰</font>十月<font size="1">初一一卯</font>十一月<font size="1">初一二寅</font>十二月<font size="1">初一二丑</font><span lang="EN-US"><br>
	</span>
	　　假如正月初一、二太陰在子，初三、四、五即入亥，初六、七即入戌，以次數去月月皆然。○已上皆日月運行之度，驗於當時而不易者也。日月之宮既定，則命宮、身宮可知，而五<span lang="EN-US">,</span>星四餘可推矣。此選擇之要務也，學者其首重之。<span lang="EN-US"><br>
	</span>　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">第五十二章論天機</span></b><span style="font-size: 10.0pt; font-family: 新細明體,serif; color: #943634">此章至六十章皆饒安李氏論。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　木德東方號歲星，厥色亦維青，行有留伏順與逆，常度見諸曆。留時名日長喪曜，臧福興&#28798;兆，入逆又名&#28798;愁星，主禍卻非輕。伏時乃號天欄杆，禍福總無干。此星順軌無他曜，致福定須驟。當其順軌遇刑星，臧半福力輕。其行六日歷一度，此一非常路。或時三日一度遊，或時五日週。大抵一年移一宮，此是總行綜。十二年中一小週，密度要詳求。幾時歷遍大週天，八十有二年。○若是東方龍，得之大可杆立，不問天懼地殺，俱可降伏。遇角斗奎並為入廟，箕壁參斡為得勢。值順軌者吉，伏逆者凶。<span lang="EN-US"><br>
	</span>　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">第五十三章論火星</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　南方熒惑火之精，列象甚分明，行有疾遲並順迸，伏留宜詳識，遲留伏逆總興&#28798;，順軌主福來。入留改號日天虹，招火最為凶。逆號天攻破家星，瘟疫遭天刑。入伏名號黑天曜，作惡極殘暴。入垣旺樂總祥，權耀煥文章，其行大度細推論，莫作等閑星。一十八時週一度，乃建順遊路。五十日內一宮移，此際任施為。降福須知在此時，坐向總相宜。更遇入拖旺樂宮，催春怏如風，此星專主文章貴，怍元登及第。更主神童入廟廊，宰相近君王。若遇遲留井伏逆，二日一度歷。兩月挽方過一官，此際極興凶。疾行七日過五度，四十五日一宮就。遲退行時三四月，拾好一宮越。二年歷一小週太，妙訣不輕傳。七十九載大週天，密度細精研。○南方龍，得之大可杆立，三合四正亦吉。遇尾室觜翼為入廟，斗角奎井為得勢，凡天曜地殺俱可降服。若值順軌吉，伏逆凶。<span lang="EN-US"><br>
	</span>　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">第五十四章論土星</span></b><span lang="EN-US" style="font-family: 新細明體,serif; color: #943634"><br>
	</span><span style="font-family: 新細明體,serif; color: #943634">
	　　坤德中央號鎮星，戊己土之精，經中又曰地羅喉，吉凶細推求。行有伏逆遲與順，逐一細詳論。伏時名號曰瘟星，懼犯禍非輕。晉時又名曰暗曜，亦主興&#28798;兆。逆時名喚破家星，逢之橫禍生。入垣旺樂順相逢，富貴永興隆。若遇月孛同到宮，凶吉半相從。其行三歲一宮移，大週小週隨。五十九年是週期，厚重故行遲。○西隅龍，得之大可扦立，凡天曜地殺悉可制伏。氏女胃柳為入廟，尾室貲張翼為得勢，值順軌者吉？伏逆者凶。<span lang="EN-US"><br>
	</span>　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">第五十五章論金星</span></b><span lang="EN-US" style="font-family: 新細明體,serif; color: #943634"><br>
	</span><span style="font-family: 新細明體,serif; color: #943634">
	　　西方太白是金星，又號曰長庚，行有遲留順與逆，占喉分晨友。伏見循時行順軌，造福真無比。失度經天非所宜，兵革禍相隨。與火同宮為受制，斯時何足貴。與土同宮正得宜，福扭勝常時。當其遲逆並遲行，無凶福亦輕。只畏孛及羅計同，臧力莫相逢。日月水星同到位，一舉登科第。其行日半週一度，一月一宮就。一年行歷日週天，與度每相聯。大遍週年是幾時，記取八月期。此星大抵不為&#28798;，逢之福澤來。蓋照三方為大利，尤喜大陽聚。入垣升殿喜稱懷。官貴到三台。若值木星同到垣，敵國富堪言。○西方龍，得之大可杆立，凡天曜地殺盡可制伏。遇亢牛婁鬼為入廟，氏女胃柳為得勢，值順軌者吉，伏逆者凶。<span lang="EN-US"><br>
	</span>　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">第五十六章論水星</span></b><span lang="EN-US" style="font-family: 新細明體,serif; color: #943634"><br>
	</span><span style="font-family: 新細明體,serif; color: #943634">
	　　北方水德曰辰星，懸象列天庭，行有疾遲伏逆時，常順無逆期。此星大抵主為祥，遇日福無量。若值退遲力稍臧，孛火同相反。其行常近太陽旁，為相輔君王。一日常行一度半，一月一官算。遲行六十九日移，疾行二十期。最疾十七過一宮，每月不相同。大抵一年週小遍，密度宜查看。六十五載大週天，妙訣不盡言。○北方龍，得之大可扦立，不問天曜地殺悉可制伏。遇箕壁參翰為入廟，亢牛婁鬼為得勢，值順軌者吉，伏逆者凶。<span lang="EN-US"><br>
	</span>　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">第五十七章論紫氣</span></b><span lang="EN-US" style="font-family: 新細明體,serif; color: #943634"><br>
	</span><span style="font-family: 新細明體,serif; color: #943634">
	　　木星之餘為紫氣，為福此為最。禎祥瑞慶喜相逢，所作盡亨通。此星大抵多招福，性善無凶毒。入垣旺樂更非常，密度可推詳。其行常順易尋求；無遲逆伏留。大抵一月行一度，年週十二度。三年共行過一宮，此足定游綜。歷遍渾天一大週，二十八春秋。○宜東南方龍。<span lang="EN-US"><br>
	</span>　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">第五十八章論月孛</span></b><span lang="EN-US" style="font-family: 新細明體,serif; color: #943634"><br>
	</span><span style="font-family: 新細明體,serif; color: #943634">
	　　月孛多是水餘精，名號大陰神，又名彗&#31634;大將軍，臧福助凶深。五星順軌恰相逢，亦有助福功。若是逢逆星甚惡。逢孛凶大作。月孛入垣與樂廟，禍福觀他曜。他曜凶兮愈助凶，吉則吉相從。其行無有遲留逆，一月三度歷。九個月中過一宮，行度有常&#36394;。十二月中行幾度，恰好四十九。幾時行遍小週天，密度好推研。六十二年週天遍，天度宜詳等。○宜東北方龍。<span lang="EN-US"><br>
	</span>　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">第五十九章論羅</span><span style="font-family: 新細明體,serif; color: #943634; background: lime">f</span></b><span lang="EN-US" style="font-family: 新細明體,serif; color: #943634"><br>
	</span><span style="font-family: 新細明體,serif; color: #943634">　　羅</span><span style="font-family: 新細明體,serif; color: #943634; background: lime">f</span><span style="font-family: 新細明體,serif; color: #943634">本是水之餘，天首名不殊，不逢忌曜最有權，凶吉細推研。全無伏逆與遲留，常道逆行遊。此星大抵性凶惡，為福力全簿。朔遇太陽同度時，日蝕不須疑。望遇太陰同在度，月蝕為凶咎。當其薄蝕最為崇，萬事不堪逢。惟有入廟逢火星，助福力非輕。一十九日行一度，一月度半就。十八月中移一宮，諸曆總相同。十九年時一小週，步步逆行遊。大週九十有三年，天機莫亂傳。○宜火土龍。<span lang="EN-US"><br>
	<br>
　</span></span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">第六十章論計都</span></b><span lang="EN-US" style="font-family: 新細明體,serif; color: #943634"><br>
	</span><span style="font-family: 新細明體,serif; color: #943634">
	　　土餘名號計都星，蝕神豹尾稱。此星性與羅喉似，凶多吉少遇逆行。常度也無形，伏遲不用評。日月同度即相蝕，為惡最為凶。入垣廟樂看同星，凶吉卻相仍。火土同官軌順時，為福不須疑。若當火土伏逆際，橫禍從天至。其行常與火羅對，都無留順退。十九日中行一度，度半一月過。一年半始移一宮，小週十九通。九十三年一大週，循環有何休。○宜土金龍。<span lang="EN-US"><br>
	<br>
　</span></span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span lang="EN-US" style="font-family: 新細明體,serif; color: #943634">&nbsp;</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">儒門崇理折表堪輿完孝錄卷之二竟</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span lang="EN-US" style="font-family: 標楷體; color: #943634">&nbsp;</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #943634">＃１『火』字原誤為『大』字，據文義改。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #943634">＃２原『十九』後脫一『分』字，據文義改。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #943634">＃３『又』字後脫『次』字，據文義改。<span lang="EN-US"><br>
	</span>＃４『吉』字原誤為『告』字，據文義改。</span></td>
        </tr>
		</table>
    <p>　</p>
    <table border="1" cellspacing="1" width="100%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>