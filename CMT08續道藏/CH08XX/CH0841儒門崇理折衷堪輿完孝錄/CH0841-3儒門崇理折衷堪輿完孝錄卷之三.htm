<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../CMTS000.htm">
    <img src="../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="100%">
        <font face="新細明體" color="#800000" size="5">明萬曆正統道藏續道藏</font><font size="3" color="#008080">(CH08)</font></td>
      </tr>
		<tr>
        <td width="97%" align="center">
    <p style="line-height: 150%; margin: 0 0cm"><b>
	<span style="font-size:22.0pt;font-family:&quot;新細明體&quot;,&quot;serif&quot;;color:#943634">
	儒門崇理折衷堪輿完孝錄</span></b></p>
	<p align="left" style="line-height: 150%; margin-top: 0; margin-bottom: 0">
	<span style="font-size: 12.0pt; font-family: 新細明體,serif; color: #943634">
	經名：儒門崇理折衷堪與完孝錄。撰人不詳。八卷。底本出處：《萬曆續道藏》封字號。</span></td>
        </tr>
		<tr>
        <td width="97%" align="center">
    <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-size: 18.0pt; font-family: 新細明體,serif; color: #943634">
	儒門崇理折衷堪輿完孝錄卷之三</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">　　○選擇條例引</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　此選擇一書，固皆古今不易之理，而有補於龍穴砂水之用者也。但陰陽之定體，五行之常性，與夫各位神殺，皆不可不先知者。因預例條例於自，以便初學。凡安葬，不必拘大葬日、小葬日。凡豎造日，亦不必拘定大豎造日、小豎造日。只要龍神合中和之氣，坐向得吉曜，相扶立命，又得地逢時足矣。然坐向星辰之吉凶，定要以七政為主，慎不可為邪說所惑。<span lang="EN-US"><br>
	</span><b>　　○龍穴陰陽五行例</b><span lang="EN-US"><br>
	</span>
	　　自寅宮斗三度起，至卯中心三度止，皆屬陽木。自卯宮心四度起，至辰中角十一度止，皆屬陰木。自巳宮軸九度起，至午中張九度止，皆屬陰火。自午宮張八度起，至未中井二十七度止，皆屬陽火。自申宮井八度起，至酉中畢一度止，皆屬陽金。自酉宮畢二度起，至戌中婁四度止，皆屬陰金。自亥宮奎一度起，至子中危七度止，皆屬陰水。自子宮危六度起，至丑中斗二十二度止，皆屬陽水。辰末十八度同戌末十八度，皆屬陽土。丑末十八度同未末十八度，皆屬陰土。<span lang="EN-US"><br>
	</span><b>　　○年月日時陰陽例</b><span lang="EN-US"><br>
	</span>甲、丙、戊、庚、壬，天干之陽；乙、辛、己、丁、癸，天干之陰也。子、寅、辰、午、申、戍，地支之陽也；丑、卯、巳、未、酉、亥，地支之陰也。<span lang="EN-US"><br>
	</span><b>　　年月日時五行例</b><span lang="EN-US"><br>
	</span>　　甲、乙、寅、卯屬木，丙、丁、巳、午屬火，戊、己、辰、戌、丑、未屬土，庚、辛、申、酉屬金，壬、癸、亥、子屬水。<span lang="EN-US"><br>
	</span>　<b>　○四時陰陽五行例</b><span lang="EN-US"><br>
	</span>
	　　立春後三十六日屬陽木，次三十六日屬陰木，又次十八日屬陽土。立夏後三十六日屬陰火，次三十六日屬陽火，又次十八日屬陰土。立秋後三十六日屬陽金，次三十六日屬陰金，又次十八日屬陽土。立冬後三十六日屬陰水，次三十六日屬陽水，又次十八日屬陰土。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">　　○三元例</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　十干是天元，十二支是地元。子中藏癸、水，丑中藏癸、巳、辛，寅中藏甲、丙、戊，卯中藏乙、木，辰中藏乙、癸、戊，巳中藏丙、戊、庚，午中藏丁、己，未中藏乙、己、丁，申中藏庚、壬、戊，酉中藏辛、金，戌中藏辛、丁、戊，亥中藏壬、甲，此皆人元也。<span lang="EN-US"><br>
	</span><b>　　○五行生死例</b><span lang="EN-US"><br>
	</span>
	　　甲木生在亥，死在午；乙木生在午，死在亥；丙戊生寅死酉；丁己生酉死寅；庚金生巳死子；辛金生子死巳；壬水生申死卯；癸水生卯死申。凡沐浴、冠帶等例，皆自長生上起。如長生、沐浴、冠帶、臨官、帝旺、衰病、死、墓、絕、胎養是也。<span lang="EN-US"><br>
	</span><b>　　○五行生&#23557;例</b><span lang="EN-US"><br>
	</span>　　木生火，火生土，土生金，金生水，水生木，此是五行相生。木&#23557;土，土&#23557;水，水&#23557;火，火&#23557;金，金&#23557;木，此是五行相&#23557;。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　<b>　○經星例</b></span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　危十二過子，女一過丑，斗三過寅，尾二過卯，氏一過辰，翰九過巳，張十四過午，柳四過未，井八過申，畢六過酉，胃三過戌，奎一過亥。星、虛、房、昴是太陽之位，張、危、心、畢是太陰之位，角、斗、奎、井是木星之位，尾、室、觜、翌是火星之位，氏、女、胃、柳是土星之位，亢、牛、婁、鬼是金星之位，箕、壁、參、松是水星之位。<span lang="EN-US"><br>
	</span><b>　　○緯星例</b><span lang="EN-US"><br>
	</span>　　子丑土之位，寅亥木之位，卯戌火之位，辰酉金之位，巳申水之位，午太陽位，未太陰位。餘皆奴星計附，子黑附寅，孛附申，羅附戌。<span lang="EN-US"><br>
	</span><b>　　○命宮例</b><span lang="EN-US"><br>
	</span>　　太陽所到之宮即是命宮，太陽所<span lang="EN-US"><br>
	</span>居之度即是命度。</span><span style="font-size: 10.0pt; font-family: 新細明體,serif; color: #943634">假如萬曆癸未年正月十四日卯時，太陽在子宮虛一度，即以土為宮主星，以太陽為度主星。辰時，太陽到丑宮井干三度，即以土為宮主星，木為度主星，他做此。</span><span lang="EN-US" style="font-family: 新細明體,serif; color: #943634"><br>
	</span><b><span style="font-family: 新細明體,serif; color: #943634">　　○身宮例</span></b><span lang="EN-US" style="font-family: 新細明體,serif; color: #943634"><br>
	</span><span style="font-family: 新細明體,serif; color: #943634">
	　　太陰行到之官即是身宮，太陰所居之度即是身度。</span><span style="font-size: 10.0pt; font-family: 新細明體,serif; color: #943634">假如萬曆癸未年正月十四日卯時三刻，太陰到午官柳五度，即以太陰為宮主星，以土為度主星。辰時，太陰到未宮并十度，即以太陰為宮主星，木為度主星，他倣此。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">　　○令星例</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　春木，夏火，秋金，冬水；四季月、土是也。<span lang="EN-US"><br>
	</span><b>　　○用星例</b><span lang="EN-US"><br>
	</span>　　木見火，火見土，土見金，金見水，水見木是也。<span lang="EN-US"><br>
	</span><b>　　○恩生仇難例</b><span lang="EN-US"><br>
	</span>　　生我者為恩，&#23557;我者為難，我&#23557;者為仇，我坐者為主。<span lang="EN-US"><br>
	</span><b>　　○年起月例</b></span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　甲己之年丙作首，乙庚之歲戊為頭；丙辛之歲從庚上，丁壬壬位順行流；更有〈戊癸從何起，甲寅之上細追求。</span><span style="font-size: 10.0pt; font-family: 新細明體,serif; color: #943634">假如甲已之年正月起丙寅，二月即是丁卯，三月即是戊辰，以次順行，餘放此。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　<b>　○日起時例</b></span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　甲己還加甲，乙庚丙作初；丙辛從戊起，丁壬庚子居；戊一癸何方發，壬子是真途。</span><span style="font-size: 10.0pt; font-family: 新細明體,serif; color: #943634">假如甲己日，子時起甲子，丑時即是乙丑，寅時即是丙寅，以次順行，餘倣此。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">　　○大運例</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　甲、丙、戊、庚、壬，陽年也。乙、辛、己、丁、癸，陰年也。凡堅造起運，陽年順行，陰年逆行，與命家起男子運同。凡安葬起運，陽年逆行，陰年順行，與命家起女子運同。皆從月令上起等。</span><span style="font-size: 10.0pt; font-family: 新細明體,serif; color: #943634">假如甲子年二月建丁卯，順運即起戊辰，己巳、庚午依次而行；逆運即起丙寅，乙丑、甲子、癸亥亦依次而行，皆論支不論干，他倣此。<span lang="EN-US"><br>
	</span></span><b><span style="font-family: 新細明體,serif; color: #943634">
	　　○大運歲數例</span></b><span lang="EN-US" style="font-family: 新細明體,serif; color: #943634"><br>
	</span><span style="font-family: 新細明體,serif; color: #943634">
	　　每月節氣在前，中氣在後，如立春是節氣，雨水即是中氣，日月皆然。凡大運止看節氣，不看中氣。陽年看在前節氣，陰年看在後節氣。每有三日，即作一歲起筭。</span><span style="font-size: 10.0pt; font-family: 新細明體,serif; color: #943634">假如陽年立春三日前用事，即是一歲運。六日前用事，即是二歲運。九日前用事，即是三歲運。十二日前，即是四歲還。十五日前用事，即是五歲運。餘倣此。陰年立春三日後用事，即是一歲運。六日後用事，即是二歲運。九日後用事，即是三歲運。十二日後，是四歲運。十五日後，是五歲運。餘亦倣此。又或零一日者，即除去不又等。零二日者，即加作三日筭。零一日半者，准半歲入算。<span lang="EN-US"><br>
	</span></span><span style="font-family: 新細明體,serif; color: #943634">　<b>　○小運例</b><span lang="EN-US"><br>
	</span>　　凡起小運，皆以歲君天干為主星。命家亦云：歲用天干，運用地支，亦此意也。</span><span style="font-size: 10.0pt; font-family: 新細明體,serif; color: #943634">假如甲乙年木是小運，丙丁年火是小運，戊己年土是小運，庚辛年金是小運，壬癸年水是小運，即命家歲運是也。外有月令起運，皆與大運同。日神起運，皆與小運同。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　<b>　初限例</b><span lang="EN-US"><br>
	</span>　　此與星家起童限相似，一命二財三疾厄，四妻五福順行流，六歲卻從官祿起，逆旋數到命宮休。</span><span style="font-size: 10.0pt; font-family: 新細明體,serif; color: #943634">假如立命坐子，則一歲在本宮限主屬金＃１二歲行財帛宮，宮分在巳，限主屬水。四歲行妻妾宮，官分在午，限主屬太陽。五歲行福德宮，宮分在寅，限主屬木。六歲行官祿宮，宮分在卯，限主屬火。七歲又行轉福德宮。八歲行到相貌宮，宮分在丑，限主屬土。九歲又到命宮。九歲後起大限，他宮安命，皆以此例推之。</span><span lang="EN-US" style="font-family: 新細明體,serif; color: #943634"><br>
	</span><span style="font-family: 新細明體,serif; color: #943634">　<b>　大限例</b><span lang="EN-US"><br>
	</span>
	　　凡起大限，皆除初限九年外，然後自命宮度主上筭起。凡一宮三十度，三度管一年，行過度數即除以未行者，起筭皆自右順行向左，此自命宮起限處言之。餘皆十年行一宮。</span><span style="font-size: 10.0pt; font-family: 新細明體,serif; color: #943634">假如立命在子宮危十一度即是十歲起限。若在危九度，即是九歲起限。若在危六度，即是八歲起限。若在危三度，即是七歲起限。餘倣此。或立命在子宮女二度則本宮皆除盡無餘行初限九年外大限即入丑。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">　　小限例</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　凡起小限，皆自本年太歲上算起，不物陽年、陰年，俱是自左逆行向右，一年行一宮。月限自流年上數，正月起；日限自月上數，初一日起；時限自日上數，子時起。</span><span style="font-size: 10.0pt; font-family: 新細明體,serif; color: #943634">假如太歲在未，未上即是一歲，午是二歲，巳是三歲。逐宮右行，十三歲又在未上，周而復始，一年行一宮。月在年上起，一月行一宮；日在月上起，一日行一宮；時在日上起，一時行一宮。<span lang="EN-US"><br>
	</span></span><span style="font-family: 新細明體,serif; color: #943634">　<b>　○三方例</b><span lang="EN-US"><br>
	</span>　　申子、辰亥、卯未、巳酉、丑寅、午戌、艮丙辛、乾甲丁、巽庚癸、坤乙壬，此皆三方也。<span lang="EN-US"><br>
	</span><b>　　○四正例</b><span lang="EN-US"><br>
	</span>　　子午、卯酉、寅申、巳亥、辰戌、丑未、乾坤、艮巽、甲庚、丙壬、乙辛、丁癸，此皆四正也。<span lang="EN-US"><br>
	</span>　<b>　○夾宮例</b><span lang="EN-US"><br>
	</span>
	　　壬癸夾子，子丑夾癸，癸艮夾丑，丑寅夾艮，艮甲夾寅，寅卯夾甲，甲乙夾卯，卯辰夾乙，乙巽夾辰，辰丙夾巽，巽午夾丙，丙丁夾午，午未夾丁，丁坤夾未，未庚夾坤，坤庚夾申，申酉夾庚，庚辛夾酉，酉戌夾辛，辛乾夾戌，戌亥夾乾，乾子夾壬。又亥丑夾子，子寅夾丑，丑卯夾寅，寅辰夾卯，卯已夾辰，辰午夾已，巳未夾午，午申夾未，未酉夾申，申戌夾酉，酉亥夾戌，戌子夾亥。又壬艮夾癸，癸甲夾艮，艮乙夾甲，甲巽夾乙，乙丙夾巽，巽丁夾丙，丙坤夾丁，丁庚夾坤，坤辛夾庚，庚乾夾辛，辛壬夾乾。<span lang="EN-US"><br>
	</span>　<b>　○符頭例</b><span lang="EN-US"><br>
	</span>
	　　一節分三喉，一喉五日，以甲己作符頭，下臨子午，卯酉為上喉；臨寅申，巳亥為中喉；臨辰戌，丑未為下喉。凡上喉符頭所到日時，即是交節之期。如本日立春。本日即遇上喉符頭，則本日作立春氣喉看。或立春先日遇上喉符頭，則先日作立春氣喉看。或立春後日遇上喉符頭，則直待符頭到日，方作春氣喉看，此是超神接氣法也。<span lang="EN-US"><br>
	</span>　　<b>○畫夜星辰例</b><span lang="EN-US"><br>
	</span>
	　　自卯至酉為晝，當以命度為主，宜見日木土。自酉至卯為夜，當以身度為主，宜見月火金。蓋日木至皆屬陽，宜於晝，而不宜於夜。月火金皆屬陰，宜於夜，而不宜於晝。水星雖屬陽，而其性無常，或利於晝，或利於夜。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">　　○地盤名號例</span></b><span lang="EN-US" style="font-family: 新細明體,serif; color: #943634"><br>
	</span><span style="font-family: 新細明體,serif; color: #943634">
	　　子名玄楊，又曰寶瓶；亥名娵訾，又曰雙魚；戌名降婁，又曰白羊；酉名大梁，又曰金牛；申名實沈，又曰陰陽；未名鶉首，又曰巨蟹；午名鶉火，又曰獅子；巳名鶉尾，又曰雙女；辰名壽星，又曰天秤；卯名大火，又曰天竭；寅名析木，又曰人馬；丑名星紀，又曰磨竭。<span lang="EN-US"><br>
	</span>　<b>　○天盤宮分例</b><span lang="EN-US"><br>
	</span>
	　　地盤十二宮，雖有闊狹長短之不同；大約天干十二位，即界於地支之兩間，左右各分得七度半，共成十五度。如癸界於子丑之間，則左分丑宮七度半，右分子宮七度半，共成一十五度。壬界於亥子之間，則左分子宮七度半，右分亥宮七度半，亦共成一十五度。子宮左右各分去七度半，本宮亦止得一十五度。餘皆倣此。今人皆以癸統於子，壬統於子，壬統於亥，又或以三七分之。似此之例，未免失之偏枯，央不可憑。惟今之司府定時日規，皆以天干界於地支之兩間，此一定之法也。天盤分度，當以此為式。<span lang="EN-US"><br>
	</span>　<b>　○日月交會例</b><span lang="EN-US"><br>
	</span>
	　　正月會於亥，二月會於戌，三月會於酉，四月會於申，五月會於未，六月會於午，七月會於再，八月會於辰，九月會於卯，十月會於寅，十一月會於丑，十二月會於子。即官曆上望日時刻推之，則交會之時刻可知，此定朔之法也。<span lang="EN-US"><br>
	</span>　<b>　○畫夜長短例</b><span lang="EN-US"><br>
	</span>
	　　夏至晝極長，有六十刻；夜極短，止有四十刻。自夏至符頭日後，即有加臧乘除之漸，大約以九日為率，晝漸臧一刻，夜漸加一刻。加臧到冬至符頭之日，晝極短，止有四十刻方，寅午戌年占午方，巳酉丑年占酉方。<span lang="EN-US"><br>
	</span>　<b>　○對沖例</b><span lang="EN-US"><br>
	</span>
	　　即天干受&#23557;地支，相沖是也。如甲子人忌庚午，庚午生人忌丙子，乙丑人忌辛未，辛未生人忌丁丑，丙寅人忌壬申，壬申生人忌戊寅之類。然相沖之內，又有輕重不同。如子生人見午，則內沖外，其禍必淺。若午生人見子，則外沖內，其禍必深。支沖而干不受&#23557;，干受&#23557;而支不沖者，皆不在此例。<span lang="EN-US"><br>
	</span>　　觀星節要</span><span style="font-size: 10.0pt; font-family: 新細明體,serif; color: #943634">凡三十四條</span><span lang="EN-US" style="font-family: 新細明體,serif; color: #943634"><br>
	</span><span style="font-family: 新細明體,serif; color: #943634">
	　　一觀星之法，先辨太陽、太陰，自太陽初出之時，數到所用之時，則命之宮度可知；自太陰初出之時，數到所用之時，則身之宮度可知；皆以度主為要，宮主次之。蓋宮主猶府尉也，度主猶縣令也，令近民視尉尤切。宮主必要逢生得令，不要受&#23557;制，不為太陽所伏，及三方＃２四正無星相&#23557;，更看度主。又坐高強，又坐祿馬長生歲駕。又逢旺得時，方可為妙。<span lang="EN-US"><br>
	</span>
	　　一立命立身既定，更看是晝是夜。晝則宜看命度主、命宮主，遇日木土計氣為用神者，皆吉。見月火金孛羅者，皆凶。夜則宜．看身度主、身宮主，遇月火金孛羅為用神者，皆吉。見日木土計氣者，皆凶。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　一造命須先看福德宮為緊，如人之生命亦以福德為最。蓋有福則有妻子，立名利，致富貴。福德既虧前數者，未見其可得也。福德者，乃造命之主。若得福居祿，祿居福，身主命，主入福。又有日月照福德，權貴蔭映之星入福德，金水夾主居福德者，皆生有福之人，出入性必端厚，量必寬洪，而有福有壽。若見土計坐福德者，作後亦可玫福。或福德宮犯刑囚耗星，切不可作。若&#24750;作之，必招凶禍，且出人必多刻薄凶狠，奸謀詭譎、好鬥好殺、不忠不孝之流。如福德宮無好星辰，又看三合對照有何星守照。如三合對照守照俱無星，亦未可便言其吉凶，更看財帛宮如何。<span lang="EN-US"><br>
	</span>
	　　一財帛宮，亦人生受用大端也。或遇福德守財帛，日月照財帛、田宅、互垣，身命二主臨財財帛。又逢生旺得令、得時，作後必生有祿之人。如人既是有財，則可以養妻子、致奴僕，既有財亦有名。若財主失經刑囚照財，作後必主財穀虛耗，出愚蠢無用之人。如財帛宮不好，又未可便言其吉凶，又當看田宅宮何如。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　一田宅之位，亦人生受用之源。如田宅主星不起，或有福德守田宅，日月照田宅，身命坐田宅，作後必生有財名望之人。既有田宅，則妻子皆自田宅而出。若福德、田宅、財帛三宮，既無吉星，必不可作，又宜另選吉期，方能為福。<span lang="EN-US"><br>
	</span>
	　　一看作後行限如何，如人一生命好身吉。若行限不好，卻不作發福論之。蓋命好不如限好，如身命好，行限又好，方是吉期。蓋命為魂，身為魄，限為血氣，三者須要相扶。譬如人之一身血氣，稍滯則不流通。故為寒熱相攻，瘡毒並行，風邪客氣得以侵之。若血氣和暢，其身既壯，安得有病。<span lang="EN-US"><br>
	</span>
	　　一行限須要向明不背，方吉。何謂向明，夜見火金月當限，日見日木土當限，皆謂向明，發福可期。如日不曾見，日木土星又皆獨見，金月火星照限行限，又經行的殺劫殺羊刃三殺空亡之上，作後必不發福。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　一凡大小限，以作日後，交神殺祿貴；以冬至日後，交命宮行度。九歲以前在小限，至十歲上本生度起行。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　一造命須要看得令為緊，如春木、夏火、秋金、冬水，土則寄旺四季為令。令者，如臣稟君令，宣真教化，生民休戚係焉。以令主之，不背則赫然號令，從所瞻仰。立春木為令主，發生則萬木萃於春，生人亦清麗煥彩。然木既主令，金不可&#23557;木，乃掌時月之星，金當藏刃，土則培木，只怕金土參差，是為逆亂伐上禍由。期發主為凶厄，夏月火腸當空，水縱泛溢，豈敢侵月令之火，金廢則沮於爍石流金之勢何所用焉，亦當廢棄。故夏金多行南方。若金火日用事，必生酒色之徒。大抵當廢之星，用事日值之後，出人必志大謀疏，虛空無實，愚而好自用，平生快然，易於退失。只怕金水相合，與火爭勢，為反逆之曜，以此日用事，必主凶敗。秋金用事，大火西流，本自棄置，萬木黃落。當廢之時，惟金司令，逆金為禍。若木火相合，即不受令，又有陸梁，安得不凶。冬水陰沍，必藉火為順流溫助之宿。土為隄防之星，皆無傷用事之詩，卻水木無相生之理，相合冰凍。若水星夜見，以之用事，必生孤寒之人。大抵令星春時，必借土為栽培之宿。冬月火土自為相生相養，亦與水而濡沐。雖星廢不當時，卻畢竟相為表裹，皆士巳只有火金月不可相見，必不能相順，見之一禍發。令星從陽則吉，為贊助協翊之星；逆則凶，為跋扈飛揚之宿。所以順者，或引陽，或從陽，遠在十度，不為克奪。所謂逆者，侵陽用事，令星最要得日君行事，居有氣之位，與命主不相背反，方為令自己出，稍為克奪，則是聽令於人。令星司奪，當之必死；令星司福，用之必祥。五星犯殿傷宿，即克奪之星也。學者務宜詳察用，不可息忽。<span lang="EN-US"><br>
	</span>
	　　一太歲最為緊要。大凡立命，須要吉星臨駕，與太歲相關攝，則富貴可必。若歲君不收錄，則亦無用。又忌殺星破駕，凡作用皆以身命與德德為重，有祿無福，福將安享；有命無身，</span><span style="font-family: 新細明體,serif; color: #943634">命將安係。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　一凡殺星不要逢時，要失時，春木逢金，冬水逢之之類。殺星失時，主星有氣。凡火為殺不宜於晝，土為殺不宜於夜，木為殺防春，金為殺防秋，水為殺防冬，火為殺防夏，此皆得時失時之妙論。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　　一金星若在太陽之宮，名曰映進；若命主在太腸之前為特進，又名曰金星映日。又曰金星當權皆主權貴；太陽之前，只喜身度。主命度主及金星在前者，皆作貴論。若太陽之前，或是刑囚暗耗，名曰誤進，並皆不吉。命主及金星在太腸之後者，名曰後進，其福臧半。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　　一諸星並行，有先有後。大凡殺星，則欲其前行，主星則欲其後至。且如水火二星同行，水能&#23557;火，則以水為殺星。如水星在前行，則不能&#23557;火。如火在前水在後，其殺逼身最為大害，不可不審。諸星皆然。《經》云：殺前主後，當膺藩輔之權；殺後主前，必有徒流之患。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　一諸星退行，有退而有力者，有退而無力者。且如退而有力，火金二星同行，金在前火在後而退行，此殺星不敢進前，以&#23557;其金，是退而有情。如或金星退遇火順行，是退而逢其殺也。五曜皆然。亦有退而升殿，退而入垣，退而逢生，皆為吉。論或退而坐殺，退而逢殺，或退惡弱之宮，並作凶推。<span lang="EN-US"><br>
	</span>
	　　一遲、留、伏、逆，五星中緊要，學者不可不明。遲則忌度，留則不行，伏則不見，逆則退行。有用之星，順行為福，遲、留、伏、逆，進退減力。《經》曰：順則優游，逆則退縮，留則拘繫抑鬱，伏則韜晦無光。如命午太陽，忌木&#28801;同躔，木前日後，退之為禍，日前木後，退之為福。留者用星，留於實地，為福久遠。殺星留於實地，為禍不休。若留於虛地，禍福皆無。伏者用星，伏則無力，忌星伏則無&#28798;。逆者退行也，有退為福，有退為禍，以理推之。《詩》曰：五星遇日須當伏，三合逢陽必定留；若是對宮為逆度，不逢陽處是為遲。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　一羅計截斷半天星，有吉有凶。或截斷諸星在左，而限行右，名曰反背。行限不遇諸星，故也又有升沉之不同。或日間而諸曜當天，截在辰巳午未申位而有星，行限從酉戌亥子丑寅位而無星者，為不得體。又有夜間斷截在戌亥子丑寅位而有星，行跟從辰巳午未申位而無星者，皆為升沉之不同，並不合格。<span lang="EN-US"><br>
	</span>
	　　一羅計截斷半天星，斗有跳出一星在外者，當專論在外一星禍福。如跳出一星為福主、祿主、命主、身主，或官魁、權貴星，夜火、夜月、晝木、晝土，皆為得格，作後必出富貴名利之人。如跳出一星為刑囚暗耗，或奴僕主羊刃、劫殺、的殺，主晝火、晝金、夜土，漏出在外者，皆不合格，出人必主貧賤勞碌之事，度世無成，不為吉論。<span lang="EN-US"><br>
	</span>
	　　一截斷不要太陽跳出，如太陽隔在外，名曰孤君。孤遁君而無輔，極為不好。蓋太陽乃君王之象，必欲星輔佐而行，或左右皆為吉論。若太陽孤立，雖親輔之人，亦多遠之，出人必主勞苦。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　一諸星聚會，有吉會，有凶會。吉會者，為命主身度主官魁福祿，或化權貴蔭印，皆為吉會。會雖是火羅計孛，亦無害。如不為前項等星，而為的劫羊刃等主。或化刑囚暗耗，皆為凶會，學者不可不察。<span lang="EN-US"><br>
	</span>
	　　一身命主坐奴僕，有凶有吉。如貴人之命，多有身命主入奴僕而貴者，亦有入奴僕而賤者。如奴僕宮主，原是貴人、祿馬、長生、帝旺、爵駕、殿勳、權祿之地，皆出富貴利達之人。如奴僕宮主，原是劫的、羊刃、死絕、暴敗之卿，而身命限主居其上者，必出勞役無成之人，學者最宜詳察。<span lang="EN-US"><br>
	</span>
	　　一造命須是四正為緊，或日月照四正，或金木照四正，福德照四正，或用星居四正之地，並主富貴。亦有火羅計孛守四強及化得好者，亦為合格。如有刑囚暗耗等星，居於四正宮中，而逢相&#23557;之曜，皆主破敗。<span lang="EN-US"><br>
	</span>　　一看諸星皆如看命之法，亦看三合，亦看正照，方斷吉凶。大抵論三合</span><span style="font-family: 新細明體,serif; color: #943634">四余，輕五星重對照。四余重，五星輕，四余乃橫衝直突之曜也。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　一十干坐命，如六甲年，不要立命在金宿度上，名曰鬼&#23557;，皆主不安。只喜坐生星坐水宿，名曰父母之上。坐土宿，名曰財帛之上。坐火宿，名曰脫局之上。當以意會消息，得時得令為妙，餘倣此。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　一身命坐祿、坐貴、坐長生、坐庫、坐駕、坐殿、坐夾貴窠、坐祿馬樞、坐生旺卿，皆主富貴。不然，亦主衣食盈饒。《天玄賦》云：祿馬貴人持世立身，須主清高咸池。凶殺臨身，出處必然微賤是也。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　一身命坐劫的、芒刃、暴敗、空亡、死絕、三殺、飛廉殺者，皆主出人心險、行怪、不亡＃３、不義、兇暴、勞苦。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　一夾身命要日月夾、福德夾、官魁夾、印貴夾、三合拱之者，皆吉。或命度主身度主起在別處而夾拱之者，並主吉。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　一劫的、芒刃之宮，或凶星夾照，其凶敗不可勝言。然無官符不成殺刃，無歲破不成劫的，無病符不成疾厄，此乃五行真生殺。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　一官祿不要星&#23557;，其宮名曰官鬼。且如官祿在寅地，卻不要金星入內，亦不要三合四正宮值之，皆主出人健訟，不然遭官事，亦無食祿之分。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　一官祿、福德二宮，最要吉星臨之。如日月居官祿、福德，或福祿居官福，水、日、金、月各居官祿，行限遇之，皆主發福。如官、福二宮無星，或弔起吉曜居其上者，亦吉。又看對照三合之宮，以斷休咎。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　一造命只可求其主星、命度、命主、身度、身主，看強弱禍福，不必諸星一一高強，一一得地。故《經》云：一星得地，終生貴顯吉人。又云：使一星背而莫究其非，縱群曜吉，而莫能為福。譬如，五七員官在任，不必員員皆職，而其中有一員得力則群從州縣莫不刮目。觀星當以理推，其次看限主行限，須要限主高強得地，受生吉星交會，方為好限發達。不然，皆為不福。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　一論五星，無毋推究太陽、太陰躔度次舍，斷禍福吉凶、貧賤富貴，十有九中，蓋命宮以太陽為主，身宮以太陰為主，主本既端，何所根蒂。故日當推太陽，夜當推太陰。如日間太陽逢惡曜，夜問太陰逢凶曜，定主出入貧賤天折。日間吉宿逢陽，夜間言星釣月，必主出入富貴顯達。然猶當論其在度中，與不在度中也。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　　一星辰俱善柔，而不能作大事，又要一凶星以助其權。大凡吉星多，凶星少，則以吉論。凶星多吉星少，則以凶論。如貴人之命，非權殺不能治世。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　　一造病皆要日月明潔，方為吉論。蓋天地以日月為主，若日月明今，方始貴顯。《經》云：貴人日月要分明，日月不明非貴人。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　　一元守之星固好，又恐流年之星為患。如限主又惡又弱，流年凶星又重，亦能為&#28798;，不可不察。若限主健，只是流年為禍，必候凶星出後方好。故《經》云：元守雖然無咎，流年又怕為&#28798;；元守雖醇，尤勝膏梁之有味，流年為患，譬猶橫潦之無根是也。故欲</span><span style="font-family: 新細明體,serif; color: #943634">善選擇者，必要元守星昔吉，限主不陷衰弱者，然後用之。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span lang="EN-US" style="font-family: 新細明體,serif; color: #943634">&nbsp;</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">儒門崇理折表堪輿完孝錄卷之三竟</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span lang="EN-US" style="font-family: 標楷體; color: #943634">&nbsp;</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #943634">＃１此處原缺字，疑為『金』，據文義加。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #943634">＃２『三方』原誤為『三萬』，據前目三方例改。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #943634">＃３『不亡』疑為『不仁』之誤。</span></td>
        </tr>
		</table>
    <p>　</p>
    <table border="1" cellspacing="1" width="100%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>