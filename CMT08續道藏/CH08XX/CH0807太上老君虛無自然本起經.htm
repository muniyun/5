<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../CMTS000.htm">
    <img src="../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="100%">
        <font face="新細明體" color="#800000" size="5">明萬曆正統道藏續道藏</font><font size="3" color="#008080">(CH08)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin: 0 0cm"><b>
		<span style="font-size:24.0pt;font-family:新細明體;color:maroon">太上老君虛無自然本起經</span></b></p>
		<p style="line-height: 150%; margin: 0 0cm" align="left">
		<span style="font-family:標楷體;
color:maroon">
		經名：太上老君虛無自然本起經。又名《天地本起經》。撰人不詳，約出於南北朝。唐釋法琳《辨正論》已引述此經。一卷。底本出處：《萬曆續道藏》。參校本：《雲笈七籤》卷十。</span></td>
      </tr>
		<tr>
        <td width="97%" align="center">
    	<p style="line-height: 150%; margin: 0 0cm"><b>
		<span style="font-size:24.0pt;font-family:新細明體;color:maroon">太上老君虛無自然本起經</span></b></p>
		<p style="line-height: 150%; margin: 0 0cm" align="left">　</p>
		<p style="line-height: 150%; margin: 0 0cm" align="left">
		<span style="font-family:新細明體;
color:maroon">
		　　道者，謂太初也，太初者，道之初也，初時為精，其黑赤盛，即為光明，名之太陽，又日元陽子丹，丹復變化，即為道君，故日道之初。藏在太素之中，即為一也。太素者，人之素也，謂赤氣初變為黃氣，名日中和，中和變為老君，又為神君，故曰黃神，來入骨肉形中，成為人也，故日人之素藏在太始之中，此即為二也。太始者，氣之始也，謂黃氣復變為白氣，白氣者，水之精也，名太陰，變為太和君，水出白氣，故曰氣之始也，此即為三氣也。夫三始之相包也，氣包神，神包精，故曰白包黃，黃包赤，赤包三，三包一，三一混合，名日混沌，故老君曰：一生二，三<span lang="EN-US" style="background: lime">#1</span>生三，三生萬物，又曰混沌若雞子，此之謂也。<span lang="EN-US"><br>
		</span>　　夫人形者，主包含此三一，故日三生，又曰三精，又日三形，元包含神，神得氣乃生，能使者<span lang="EN-US" style="background: lime">#2</span>其形，安止其氣，如此三事，當根生成。<span lang="EN-US"><br>
		</span>
		　　夫道為三一者，謂虛無空，空者白也，白包無，無者黃也，黃包赤，赤為虛，何為虛？虛者精，光明明而無形質，譬若日月及火，其精明然，而無有形質，故為虛，何謂無？無者黑也，黑有形可見，無質可得，故為無。何謂空？空者，未有天地山川，左顧右視，蕩蕩漢沸，無所障礙，無有邊際，但洞白無所見，無以聞，道自然從其中生，譬若琴瑟鼓蕭之說，以其中空，故出聲音，是以聖人作經誠後賢者，欲使守道，空虛其心，關閉其耳目，不復有所念，若有所念思想者，不能得自然之道也。所以者何？道未變為神時，無端無緒，無心無意，都無欲澹洎，不動不搖，及變為神明，神者，外其光明，多所照見，使有心意，諸欲因生，更亂本真。或日思想不能復還反于道，便入五道，無有休息時。何謂五道？一道者，神上天為天神，二道者，神入骨肉形為人神，三道者，神入禽獸為禽獸神，四道者，神入<span lang="EN-US" style="background: lime">#3</span>薜荔者，餓鬼名也，五道者，神入<span lang="EN-US" style="background: lime">#4</span>泥黎者，地獄名也，神有罪過入泥黎中考。如此五道，各有劫壽歲月，是以賢者學道，當曉知虛無自然，守虛無者，得自然之道，不復上天也，常在世問，變化見死生，為世人師。守神者，能練骨肉形為真人，屬天官，當飛上天，此謂自然<span lang="EN-US" style="background: lime">#5</span>也。守氣者，能含陰陽之氣，以生毛羽，得飛仙道，名曰小自然，故神有廣狹，知有淺深，明有大小，由是言之，學道讚誦聖文，尋逐明師，開鮮<span lang="EN-US" style="background: lime">#6</span>愚冥也。<span lang="EN-US"><br>
		</span>
		　　夫守道之法，當熟讀諸經，還自思惟我身神本從道生，道者清靜，都無所有，乃變為神明，便見光明，便生心意，出諸智慧。智慧者，謂五欲六情，五欲者，謂耳欲聲，便迷塞不能止，目欲色，便淫亂發狂，鼻欲香，便散其精神，口欲味，便受罪於網羅，心欲愛憎，便偏邪失正平，凡此五欲為惑亂覆蓋。六情者，謂形識知痛癢，欲得細滑，耳聞聲，心樂之，目見色，心欲之，鼻聞香，心逐臭，口得味，心便喜，身得細滑衣被，心便利之，得所愛，心便悅之，坐此六情以喪，故復名六情喪人神，但坐此六情所牽引，迷亂淫邪垢濁間蔽，使神明不暢達，便有肉人不能識別，聽視不聰明，情志閉塞，皆坐此五欲六情之所惑亂，受罪展轉入五道生死，無有休息時。以是故，當熟自思此意，其神本自清諍，無此情欲，但思念此意，諸欲便自然斷止，斷止便得垢濁盡素<span lang="EN-US" style="background: lime">#7</span>，垢濁盡素<span lang="EN-US" style="background: lime">#8</span>，便為清爭，便明見道與道合，便能聽視無方，變化無常。人若復不解此意，且聽吾說，譬如此類若鏡，其師本作鏡時，極令清明，至於人買鏡持歸，不肯護之，至使令宜<span lang="EN-US" style="background: lime">#9</span>無所光照，乃復令摩鏡師以藥摩之，乃復正明，以明能見人形影。人神亦如此。神本從道生，道者清爭，故神本自清今，而使以情欲迷惑，陷於間冥，其鏡冥者，藥摩之便明，人神以欲自蔽冥者，亦當以經法自摩，諸欲乃得自然斷止，而復清淨，乃有所見。又若天新雨之水皆擾濁，若收此水置一器中，初時水尚渾濁，無所照見，久久稍自澄清便明，明便可於其中照見形影，人神以諸欲亂時如此濁水，人能斷此情欲者，如澄清水，諸欲斷，便自然清摩澄明，明便為得道，當曉知其本者，諸欲便自然斷，其餘外道，不曉知其本清今，而反常相教斷情欲。<span lang="EN-US"><br>
		</span>
		　　夫情欲非有形質也，來化無時，不效有形之物可得斷截，使不復生，此神情欲思想出生無時，不可見知，不可預防，遏不得斷截，不效懸懸之緒可得寄絕，不效草木可得破碎，不效光明可得障敝，不效水泉可得壅遏，故神無形，呼吸之間，丹坏萬封，以是故，不可得斷絕。但曉知其本清摩無欲，自然斷止，而不曉知其本，強欲自斷，情欲終不能斷絕之，譬如斷樹木使不生，當握<span lang="EN-US" style="background: lime">#10</span>出其根本，根本已出，便不復生，癡人不曉之，而但齊地斫之，其根續生如故。人不曉情欲之本，而強斷絕其末，如此，情欲絕不斷也，會復生如故，外道家不曉人神本清諍，而反入室，強塞耳目斷情欲，不知情欲本在於心意，心意者神也，神無形，往來無時，情欲從念中生出，生出無時，以無形故，不得斷絕，但當曉知其本，自當斷止其意不復生，為道當熟明此意，若不明之<span lang="EN-US" style="background: lime">#11</span>此，但自勞傷其精神耳。<span lang="EN-US"><br>
		</span>
		　　夫為道既知此情欲，當復解知道德經行之法。夫道者，謂道路也，經者，謂徑路也，行者，謂行步也，德者，謂為善之功德也，法者，謂有成道經可修讀而得道也，謂有成道路之徑可隨而行之。<span lang="EN-US"><br>
		</span>　　夫有德之人，念施行諸善行者，謂舉足從徑行，乃得太道<span lang="EN-US" style="background: lime">#12</span>，此欲賢者因經法思念十善，施行功德，功德己行為得道，譬如舉足因成人徑<span lang="EN-US" style="background: lime">#13</span>，行步以前當得大道，假令人堅坐在家，殊不行步，何時得道，賢者若不思經法，施行功德，何能得道乎！人為道，但守不一移<span lang="EN-US" style="background: lime">#14</span>，而不作功德，譬若人生在家，未嘗出入，不能見道路也，愚者雖守道，不<span lang="EN-US"><br>
		</span>作功德，亦不能得道也。故老君作《道經》，復作《德經》，使忠信者奉行之，假令但守道便可得遂，聖人但作一言之訣，何須並作諸經云耶？<span lang="EN-US"><br>
		</span>
		　　夫道得三乃成，故言三合成德，自不滿三，諸事不成。夫三者，謂道德人也，人為一，當行功德，功德為二，功德行，乃為道，道為三，如此人入道德，三事合乃可得，若有人但作功德，不曉道，而無功德，亦不得道也，若但有道德而無人，人亦不得道也。譬若重穀<span lang="EN-US" style="background: lime">#15</span>投種土中，不得水潤，何能生乎，譬若人酒<span lang="EN-US" style="background: lime">#16</span>，有夠有米而無水，何猶成酒乎，譬若有君臣而無民，當何宰牧乎，譬若有火有水，而無穀食，人當何以自活乎，譬若有車有馬，而無人御之，何能自隨行乎，如此譬喻，皆得三乃能成道。</span></p>
		<p style="line-height: 150%; margin: 0 0cm" align="left">
		<span style="font-family:新細明體;
color:maroon">
		　　夫道者有三三一，為三一，為三皇，為三神，為三太一。三太一，謂上太一，中太一，下太一。為三元，其三元各自有呂二一，如此三三之一為九一。故有九官，從一始到九終，九陽氣，從十月冬至始，生黃泉之下，到新年六月更終，從十月到六月，合為九月，陽氣便終，故陽數九，故言九天子午亦數，為道當知此九一之變化，始終之上下。<span lang="EN-US"><br>
		</span>　　大人<span lang="EN-US" style="background: lime">#17</span>形體為一，神為二，黑為三，此三三一乃成人。又神為一，黑為二，精為三，此三三一乃復成神。又天為一，地為二，人為三，此三三一乃復成道德天地之本。三一者，謂虛為一，虛中有自然已立身也，亦道君，亦元陽子丹也，亦貴人也。亦神人也，其左方之一者，亦天也，亦日也，亦父也，亦陽也，亦得也，亦師也，亦魂也，為人主作政也。其右方之一者，亦地也，亦月也，一母也，亦陰也，亦形也，亦司命鬼，為邪為魔，主為人作邪惡，賢者當曉了此三三一，分別善惡邪正，覺知此者，便能得道。</span></p>
		<p style="line-height: 150%; margin: 0 0cm" align="left">
		<span style="font-family:新細明體;
color:maroon">
		　　夫道當曉知此左右之一，善惡之教，中央之一，正自我身神者，即道子也，左右之一，輔相我為善惡，左方之一，日日關告我為善，其功德日日盛強，便為正道，右方之一，不能復持，邪事反戾我也，不能使我為惡也，右方之一，日日教告我為惡事，牽引我惡，日日深大，便擊屬邪，右方之一，此為屬邪，日與惡通，賢者為道，但曉知其道，而不作功德，便當屬邪，不能自出於邪部界，邪則日月<span lang="EN-US" style="background: lime">#18</span>迷亂，入便暗冥怒作妄語，邪精邪鬼神日來附近人，賢者不曉此邪，而強為靜閉塞耳目，欲斷情欲，此諸邪鬼便奸亂人，又為人造作邪念，前念適滅，後念復起，如此之問，無有解已。若有功德之人，至於靜時，便為左方之一，不能持邪事來干亂人也，以是言之，無功德之人，而強靜<span lang="EN-US" style="background: lime">#19</span>欲斷情欲，則終為邪所亂，情欲不得定也。夫自然有三，法守太虛，無謂高學功德之人，解道根元，深洞微妙，曉知三元九一之變化，玄中之玄，始祖無中之無極道，知其所始，見其所終，天地人物，皆各有形，物既有形，故有成散死生，精神無形，展轉變化，故無止，故曰常在，不惑世所聞，不迷世所知，能知之明覽虛無之自然，故澹泊無憂喜，情欲不能傾。所以者何？此人但曉解其本，故不惑其末，但為與人並有內形耳，智慧無窮極，此乃為虛無也。亦從學而知之，非有素自然也，其靜守道時，當少食，正閉耳目，還神光明著絳宮，絕去諸念，不得強有所視思想也，久久喘息，稍微，從是以往，不復自覺喘息，泊然不自知有身無身，從是以往，為得定道之門。道者虛也，當示之時，神在天上虛無中，左顧右視，但皓然正白，中無所見，有狀如雨雪時，四向樹亦白，山亦白，地亦白，一切都白，皆無所見，所以者何？神出天上，前向視不復見日月星宿，山川河海，如此為復命返道，還入虛無也，若得是，當下視，乃見天下諸事，便當迴心念師言，為道當濟度天下，但見是念故，便止前所見白，更冥神，便來還形中，不如此者，神便入道中，散形與道合，便為天下骨肉形，便蹟辟<span lang="EN-US" style="background: lime">#20</span>，故老君曰：知白守黑為天下式<span lang="EN-US" style="background: lime">#21</span>。謂神還形中，長在天下為人道師，是謂大虛無之自然也。</span></p>
		<p style="line-height: 150%; margin: 0 0cm" align="left">
		<span style="font-family:新細明體;
color:maroon">
		　　夫守中自然之法，不能曉知天地人物所從出，不能知道之根源變化所由綠，不能及不能知空虛之事，其所見聞，心便疑惑怪之，且迴然不知道獨坐無能生於自然，直受師言，告身中道云，言當守神者，亦當除情欲，閉塞耳目，還神絳宮，下視崑崙山，或有教令將神昇崑崙山，視其上，想其見<span lang="EN-US" style="background: lime">#22</span>中黃道君，始時相見<span lang="EN-US" style="background: lime">#23</span>，久而見之，久久悉見諸神與神語言，講說天上事，無復有世俗之念，身中骨腦血日變成萬神盛強，共舉身而上天受錄署，不得下在人問，此謂真人道也，名日中虛無之自然也。<span lang="EN-US"><br>
		</span>
		　　夫守小虛無自然之法，亦當除去情欲，閉塞耳目，還神絳宮，下視崑崙山，和合天地日月陰陽，雌雄魂魄之精黑，以養真人，以吾身陰陽黑凝，精骨潤光，便生毛羽，飛上五山，時有奉使，按行民問，亦不得久止也，此謂小虛無自然也。</span></p>
		<p style="line-height: 150%; margin: 0 0cm" align="left">
		<span style="font-family:新細明體;
color:maroon">　　夫從此太<span lang="EN-US" style="background: lime">#24</span>虛無、中虛無、小虛無以下，便有為之法，及<span lang="EN-US" style="background: lime">#25</span>虛無也。夫有為者，謂歷藏導引動作諸氣，飛丹合藥，吞符跪拜，帶印禁忌，隨日時王相，醮祭名號精靈，使人解占候，此謂有為，不能知道，何所謂也，亦有得仙，亦有住年，亦有得尸解，從此已下，便為鬼道，非得長生也。<span lang="EN-US"><br>
		</span>
		　　夫得大虛無自然之道者，不屬天，但屬道君耳，便能散形與道合能變化，聽視無方，所在作為，欲得此道者，當行道教化，作功德，奉行經誠，平等其心，無所貪著，無親無疏，一心等之，如天如地，不得殺生。所以者何？夫絹飛蠕動之類，道皆形之大虛無象，有曉道而殺生者為害<span lang="EN-US" style="background: lime">#26</span>，是以禁之。其守中自然者，為守中神尚，頗有殺生，所以者何？神有虛無，所以有虛形，故有食有殺生祀祭，道無有，故無祭祀，不殺生。<span lang="EN-US"><br>
		</span>
		　　夫得道者，但能已得，夫人耳目，聽有聲之聲，見有形之形，不能聽視無形無聲也，所以者何？神赤赤者，陽陽者，高高為日為目，但能見前，不能見後，亦不能見頭上，日者天目也，但能照天內，不能照天外也，亦不能照覆冥之中，是以得神道上天者，但能以天耳。夫道耳目所聽視，無前無後，無覆冥無障蔽，洞徹見無數天下事，能聽無聲之聲，能見無形之形。<span lang="EN-US"><br>
		</span>　　夫作仙道者，當故持天耳目聽視，乃能有所見，假令不故持天耳目聽視，但獨見目前事，所以者何？仙人持骨肉去故。<span lang="EN-US"><br>
		</span>　　夫欲知神，何以養象，神赤但有光，<span lang="EN-US" style="background: lime">#27</span>為虛形，譬若鏡中水中所見景，是為無所有，其所治止，常在天上為生君，其壽有劫數，終不得在人問也，其天上壽續盡，當復入五道，更形生死如故耳，或時壽盡，取道便滅矣。<span lang="EN-US"><br>
		</span>　　夫真人者，有形景，屬天為更<span lang="EN-US" style="background: lime">#28</span>，壽歲有萬數，治天上，時時有奉使人問，天上壽盡，便或上轅<span lang="EN-US" style="background: lime">#29</span>神人，則不入五道中，受形生死矣。<span lang="EN-US"><br>
		</span>
		　　夫守大虛無得自然之道，住身天上，劫有千數，壽盡變化滅神亦盡，神續入五道中，受形生死如故，天神都無死生也，但轉展在五道耳，唯有朕兆，常知智神，譬如火滅，無所復有，故取道夫為道所已，神有滅盡者何？此皆道人為不曉，知道本空靜，專心守空便著空，使人空滅盡。<span lang="EN-US"><br>
		</span>
		　　夫守神之人，不能知曉道本空靜，但自信有，不信無，以故自守神為守有，為著不還道，何以故？神展轉入五道中，無有滅盡時，唯有善譬，最為功覺，有曉了知道本空靜，亦不守有，亦不守無，亦不念實，亦不念空，遍在三界中問，有慈哀之心，欲度脫勤苦者，不肯入空取道，因是乃有功德，便自然之道無有壽也，亦不復入五道，生死亦不滅盡常在，久後功滿，當補道君。賢者為道，當熟解此意，當知優劣各有所致到，賢者學道，若知枝末，自謂深足，不肯復講問，窮究淵深，是不知道，乃獨各自用有所致探淺微妙不齊等，聞仙便呼得道，賢者學道，譬若上山下視，言獨是高徑，住上至頂，乃復前有高處，住上高頂，直復見前有高高處，學道亦如此，從小師學道，得至中師，見大師乃知道根元，以是言之，學不可呼為足也，當努力求明師，為道切苦<span lang="EN-US" style="background: lime">#30</span>，言示等何不取大道乎，而於小道止，是間冥淺近哉。<span lang="EN-US"><br>
		</span>　　夫賢者學道，不廣聞深見，更閱眾師者，此人學不足言也。<span lang="EN-US"><br>
		</span>　　夫日月不高，所照不遠，江海不廣，不能含納，出名寶學之人，譬若陂中魚，遊到池四塞之下，可謂<span lang="EN-US" style="background: lime">#31</span>窮盡天下之水，終日終夜，不能學大水之魚交會語言，不知外乃有江湖淮濟、河海恆溺之水也。譬若深山中有癡人，從生至老，不行出入，無所見聞，安之外方人士之學問，尊卑差序，車馬衣服鮮錡甘香乎？譬若學經書之人，但聞天下九州共一天子，云言四邊但有夷狄，以謂天地界際，極盡於此，安能知其外復何等有乎？學道亦如此，從師受道，以謂盡於此，安能知其學道修行，書不能記載也。<span lang="EN-US"><br>
		</span>　　夫學仙道，目謂<span lang="EN-US" style="background: lime">#32</span>為足，定得飛仙上天，乃自知道不及真人也，學真人道，亦自謂為足，定得真人，乃自知道不及神人也，學神人道，亦自謂為足，定得神人，乃自知不及大道也。學得<span lang="EN-US" style="background: lime">#33</span>大道之中，當復有尊卑者，謂知不等也，是以言之學，學無有極，天下神尚後行，從君學道，何況內政滅神，光明變化，各有所主，有所入，各有所政。<span lang="EN-US"><br>
		</span>
		　　夫為大虛無之道，得無象無聲，教無思想都無識念之欲，守時亦法教道，不得取景夢候效也，或時神相見，尚不得與神共語言，所以者何，或有邪神來試人，此處無象，自然求道不求神也，略小取大，故可得自然故<span lang="EN-US" style="background: lime">#34</span>。<span lang="EN-US"><br>
		</span>　　老君曰<span lang="EN-US" style="background: lime">#35</span>：有光而不曜，謂欲養其光明，至於徹視，不欲小電曜光精，獨與一神相見也，如此不能悉見天下之事矣。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family:
新細明體;color:maroon">&nbsp;</span></p>
		<p style="line-height: 150%; margin: 0 0cm" align="left">
		<span style="font-family:新細明體;
color:maroon">太上老君虛無自然本起經竟</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family:
新細明體;color:maroon">#1</span><span style="font-family:新細明體;color:maroon">『三』，為『二』之誤。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family:
新細明體;color:maroon">#2</span><span style="font-family:新細明體;color:maroon">『者』字，衍文。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family:
新細明體;color:maroon">#3</span><span style="font-family:新細明體;color:maroon">據《雲笈七籤》卷十所載本經，『神入』下脫『薜荔』二字。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family:
新細明體;color:maroon">#4</span><span style="font-family:新細明體;color:maroon">據《雲笈七籤》本，『神入』下脫一泥黎』二字。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family:
新細明體;color:maroon">#5</span><span style="font-family:新細明體;color:maroon">『此謂自然』，《雲笈七籤》本作『此謂中自然』。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family:
新細明體;color:maroon">#6</span><span style="font-family:新細明體;color:maroon">『開鮮』，《雲笈七籤》本作『開解』。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family:
新細明體;color:maroon">#7#8</span><span style="font-family:新細明體;color:maroon">此二處『盡素』，《雲笈七籤》本皆作『盡索』。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family:
新細明體;color:maroon">#9</span><span style="font-family:新細明體;color:maroon">『令宜』，《雲笈七籤》本作『令冥』。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family:
新細明體;color:maroon">#10</span><span style="font-family:新細明體;color:maroon">『當握』，《雲笈七籤》本作『當掘』。<span lang="EN-US"><br>
		#11</span>『明之』，《雲笈七籤》本作『明知』。<span lang="EN-US"><br>
		#12</span>『太道』，《雲笈七籤》本作『大道』。<span lang="EN-US"><br>
		#13</span>『人徑』，《雲笈七籤》本作『之徑』。<span lang="EN-US"><br>
		#14</span>『但守不一移』，《雲笈七籤》本作『但守一不移』。<span lang="EN-US"><br>
		#15</span>『重穀』，《雲笈七籤》本作『種毅』。<span lang="EN-US"><br>
		#16</span>『人酒』，《雲笈七籤》本作『釀酒』。<span lang="EN-US"><br>
		#17</span>『大人』，據《雲笈七籤》本為『夫人』之誤。<span lang="EN-US"><br>
		#18</span>『日月』，《雲笈七籤》本作『日日』。<span lang="EN-US"><br>
		#19</span>『而強靜』，《雲笈七籤》本作『而強為靜』。<span lang="EN-US"><br>
		#20</span>『便鎗辟』，《雲笈七籤》本作『便鎗碎』。<span lang="EN-US"><br>
		#21</span>據《雲笈七籤》本，此句下，脫『見白者為見空，守黑者發心下視，念天下以有之故，便冥，是謂守黑為天下式』等句。<span lang="EN-US"><br>
		#22</span>『想其見』，《雲笈七籤》本作『想見』。<span lang="EN-US"><br>
		#23</span>『始時相見』，《雲笈七籤》本作『始時想見』。<span lang="EN-US"><br>
		#24</span>『太』，《雲笈七籤》本作『大』。<span lang="EN-US"><br>
		#25</span>『及』，《雲笈七籤》本作『不及』。<span lang="EN-US"><br>
		#26</span>『為害』，《雲茨七籤》本作『為害道』。<span lang="EN-US"><br>
		#27</span>據《雲笈七籤》本，『為虛形』前，脫『以光』二字。<span lang="EN-US"><br>
		#28</span>『為更』，《雲笈七籤》本作『為吏』。<span lang="EN-US"><br>
		#29</span>『上輔』，《雲笈七籤》本作『上補』。<span lang="EN-US"><br>
		#30</span>『苦』，《雲茨七籤》本作『若』。<span lang="EN-US"><br>
		#31</span>『可謂』，《雲笈七籤》本作『自謂』。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family:
新細明體;color:maroon">#32</span><span style="font-family:新細明體;color:maroon">『目謂』，《雲笈七籤》本作『自謂』。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family:
新細明體;color:maroon">#33</span><span style="font-family:新細明體;color:maroon">『學得』，《雲笈七籤》本作『學既得』。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family:
新細明體;color:maroon">#34</span><span style="font-family:新細明體;color:maroon">據《雲笈七籤》本，此句當為『故可得自然』，句末之『故』為衍文。</span></p>
		<p align="left" style="line-height: 150%; margin-top: 0; margin-bottom: 0">
		<span lang="EN-US" style="font-size: 12.0pt; font-family: 新細明體; color: maroon">
		#35</span><span style="font-size: 12.0pt; font-family: 新細明體; color: maroon">據《雲笈七籤》本，『老君曰』前脫一『故』字。</span></td>
        </tr>
		</table>
    <p>　</p>
    <table border="1" cellspacing="1" width="100%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>