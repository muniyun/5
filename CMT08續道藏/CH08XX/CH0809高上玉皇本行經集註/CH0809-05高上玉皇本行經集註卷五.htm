<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../CMTS000.htm">
    <img src="../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size: 18.0pt; font-family: 新細明體; color: maroon">
		高上玉皇本行經集註</span></b></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		經名：高上玉皇本行經集註。簡稱《皇經集註》。明全真道士周玄貞撰。匯集宋金元明諸家《玉皇經》註，並附《玉皇心印經註》。十卷。底本出處：《萬曆續道藏》。</span></td>
      </tr>
		<tr>
        <td width="97%" align="center">
    <p style="line-height: 150%; margin-top: 0; margin-bottom: 0"><b>
	<span style="font-size: 16.0pt; font-family: 新細明體; color: maroon">皇經集註卷五</span></b></p>
	<p style="line-height: 150%; margin-top: 0; margin-bottom: 0">
	<span style="font-family: 新細明體; color: maroon">嗣漢五十代天師大真人張國祥校</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">狀元方外隱江西吉水羅洪先閱</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">山東濟南小兆臣周玄貞集</span></p>
	<p align="left" style="line-height: 150%; margin-top: 0; margin-bottom: 0">　</p>
	<p style="line-height: 150%; margin-top: 0; margin-bottom: 0"><b>
	<span style="font-size: 14.0pt; font-family: 新細明體; color: maroon">高上玉皇本行集經卷中</span></b></p>
	<p align="left" style="line-height: 150%; margin-top: 0; margin-bottom: 0">　</p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	右上卷《神通品》至聖天官妙化。三教聖真皆不易及，故列第一，見傳此真經神化之自。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	此巷首列《神咒品》，以經中秘法語。能度人&#37682;仙、制星、制魔、制水、鎮五方、濟法界，故曰神咒。有神通而法語秘文，若是利益，斯繼神通而第二云。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">　</p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">太上大光明圓滿大神咒品第二</span></b></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">神咒品第一章</span></b></p>
	<p style="line-height: 150%; margin-top: 0; margin-bottom: 0" align="left">　</p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	　　爾時，天地始祖，五老上帝，稽首長跪，白天尊言：伏聞高上玉皇，慈念蒼生，普放神光，照燭法界，六凡四聖，普叨道蔭。竊以凡夫短景，劫運將終，正道宜行，以濟兆民，使修真之子，有期輕舉，末代烝民俱獲壽考。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	爾時，，當元始天尊說盡《神通品》之時。天地開始之祖，五方五靈五老上帝。叩拜稽首，俯伏長跪，上白元始天尊言：伏聞高上玉皇大慈，憫念世間蒼生，普遍放出大神通無量真光，照燭三千大千、諸天諸地、一切法界。天、人、魔、獄、餓鬼、畜生等六樣凡品，以至最上一乘，與夫上、中、下乘四等，仙真、佛、神、志士之四聖，普遍叨蒙大道慈光蔭庇。竊以凡夫不壽，世景短促，法界劫運，將次告終；仙真正道，宜當傳行；以濟億兆之民，使希仙修真之子有了脫之期，得以輕身沖舉，末代烝民無有夭折，俱獲壽考。夫人生世間，命有定數，三教聖人皆蛻骨塵世。顏子大賢，三十二歲而卒。《皇經》雖有利益，豈能違大造之數，而使人長生哉？是不然。人之身可死，人之生理不死。道理不明，雖生世上，其心已死，偷生苟免，何足言壽？若明了道理，悟徹行成，還虛脫化，則朝聞夕死，無復遺恨，即是長生。故《道德經》云：死而不亡者壽。孔子云：人之生也直。又曰：仁者壽。釋經云：若人了證涅槃，即見如來，是名金剛不壞。三教至人，不以死為死，以不明道為死；不以生為生，以了道為生。造化之數，雖生死難逃，可拘常人，而不可拘聖人。《玉皇尊經》演自元始，最上一乘妙法，三教之真宗，萬法之玄訣，法界之慈航，生死之要關，成住壞空之秘旨，傾劫之機括，超證坦途，度世妙品，解結拔罪之津梁也。至尊若為慈演經文，烝民一蒙聖恩，承神光力，皆得皈依正法，不落邪徑，生死無愧，能令短命眾生而得長壽，是經神功有若此者。</span></p>
	<p style="line-height: 150%; margin-left: 24.0pt; margin-top: 0; margin-bottom: 0" align="left">
	<span style="font-family: 新細明體; color: maroon">蔭音印。烝與蒸同。末代將終之劫。</span></p>
	<p style="line-height: 150%; margin-left: 24.0pt; margin-top: 0; margin-bottom: 0" align="left">
	<span lang="EN-US" style="color:maroon">&nbsp;</span></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">神咒品二章</span></b></p>
	<p align="left" style="line-height: 150%; margin-top: 0; margin-bottom: 0">
	<b><span lang="EN-US" style="color:maroon">&nbsp;</span></b></p>
	<p align="left" style="line-height: 150%; margin-top: 0; margin-bottom: 0">
	<span style="font-family: 新細明體; color: maroon">
	　　自昔《元始洞玄靈寶赤書玉篇真文》生於元始之先、空洞之中，天地未根，日月未光，幽幽冥冥，無祖無宗，無氣無象，無色無名，無形無緒，無音無聲，混沌太無，靈文案腌音捻，不明也藹於蓋切，乍存乍亡；靈圖開化，玄象推遷，結氣浮空，乘機應會。玉帝真誥、靈寶祕篆、無上大不可思議神咒於是存焉。</span></p>
	<p style="line-height: 150%; margin-left: 12.0pt; margin-top: 0; margin-bottom: 0" align="left">
	<span style="font-family: 新細明體; color: maroon">
	天地始祖五老上帝言玉帝尊經之正道，能令末代烝民獲壽考，因何有此大功效。自昔《元始洞玄靈寶大赤天書》碧玉琅篇之真文，生於未立法界、元始本初之先，大空洞虛之中，兩儀不曾分，太極無極之先，天地未立根基，陰陽水火不曾肇孕，未有日月光明。混混茫茫，何所分別，幽幽冥冥而已。萬象未生，孰為之先，不見造化之元，是無祖無宗，玄虛太空，不見其氣，無有形象，無著見之色，無字稱之名，無形影，無端緒，無影響，沖然漠然，眾音何有，眾聲何有，無音無聲也。無涯無際，混沌太無。《元始洞玄靈寶赤書玉篇》之真文，靈秘文光，晻然雖不明見，藹然又著端倪，乍存乍亡，非有也，非無也，非有有無無，有而未常有，無而未嘗無也。元始靈運玄圖。開張萬化，玄元妙化之象，推轉運遷，結妙梵之氣，遍浮虛空，乘玄運之機，應天人叨蔭正道宜行之會。玉帝寶誥、靈寶秘密天篆無上功德，不可稱量，大不可思議神咒於是顯秘著象，而妙法存焉。</span></p>
	<p style="line-height: 150%; margin-left: 24.0pt; margin-top: 0; margin-bottom: 0" align="left">
	<span style="font-family: 新細明體; color: maroon">
	赤書，玉帝真經、妙有之文，皆諸天太初梵氣結成，字文廣長一丈，色光赤煥，為丹天大赤金書玉篇。九天之上，皆碧瑤之篇，元始洞玄靈寶之文。寶霞玉潤，故云玉篇。生於元始之先，迺天地本初之先，非元始天尊之先。天地未根，非天地無生化之根，天地生於虛無。元始真文在三千大界未立之前，浩劫之先，故未見天地肇分之根，乍存乍亡，存而不可定其象，亡而未嘗滅其真。玉帝真語、皇經妙典，慈濟無窮，歷浩劫而無量，遍三千大千而莫盡。諸天奉行，三教遵依，是傾劫法界之語命也。靈寶秘篆，天書雲篆，非易聞見，不可思議，不可以心思，不可以言議，言莫量也。於是存焉。玉經真文在浩劫先，非自今日存也，未乘機應會時。道涵太虛，夫有何形，孰從而見，雖存而莫知其存也。今正道宜行，靈文彰秘，神通光明，於昭炳顯。故云於是存焉。真經妙法之存，乘機應會，是難遇之時也。在斯會者，肯自負而不求法誨乎？</span></p>
	<p style="line-height: 150%; margin-left: 24.0pt; margin-top: 0; margin-bottom: 0" align="left">
	<span lang="EN-US" style="color:maroon">&nbsp;</span></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">神咒品三章</span></b></p>
	<p style="line-height: 150%; margin-top: 0; margin-bottom: 0" align="left">
	<b><span lang="EN-US" style="color:maroon">&nbsp;</span></b></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	　　故天地得之而分判，三景得之而發光，靈文鬱秀，洞映上清，發乎始青之天，而色無定方，文勢曲折，難可尋詳。元始鍊之於洞陽之館，冶之於流火之庭，鮮音先其正文，瑩發光芒，洞陽氣赤，故號赤書。靈圖既煥，五帝朝真，飛空步虛，旋行上宮，燒香散花，口詠靈章。是時天啟十二玄瑞，地發二十四應，上慶九天之靈奧，讚三天之寶明。神風既鼓，皇道咸暢。元始登命，太真按筆，玉妃拂筵，鑄金為簡，刻玉為書，五老掌&#37682;，祕於九天靈都之館。玉女典香，太華執巾，金童侍衛，玉陛朝軒，九天玉書，非鬼神所聞。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	惟玉經真文、靈寶祕篆於是存焉。故太極生兩儀，清浮為乾，濁凝為坤，天地得之而分判。日曜輝，月呈華，星列張，三景得之而發光。真經靈文，鬱然浮其瑞光秀氣，洞然光映上清境界，發乎始青最上之天，而色無拘定方所。靈文光曜之勢，充周曲折，難可尋究測詳。元始天尊鍊此真文於洞陽重玄之館，鎔冶此經於流火大梵之庭，鮮其正文，光耀無方。鮮其大正妙有之文，瑩然騰發光芒。洞陽妙氣，溢丹流光，純然大赤，故號赤書。靈運玄圖，既煥光明，五帝朝元，至真乘雲御瑞，飛空步虛，旋繞行朝最上宮闕，燒清&#20928;自然真香，布散天花，口中讚詠靈文寶章。是時天不愛道，元辰獻祥，天啟十二玄瑞；地不愛寶，二十四氣，粹顯隹禎，地發二十四應。上慶九天之靈文奧旨，讚揚三天之寶章，昭明妙典，神通風教。既鼓度世之機，皇道咸暢，大法普惠一切。元始登座錫命，太真上仙按筆以書，玉女靈妃拂蕩法筵，鑄不毀之金光，以為玄策秘簡；刻碧玉之玄霞，以為丹書。五方五靈五老職掌騰&#37682;，秘藏於九天太靈玄都之館，玉女則典司天香，太華真人則執持玄巾，金童侍側，周衛瑤&#22566;，玉陛朝軒。九天玉字丹書。非一切鬼神所能聞。</span></p>
	<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	有天地而後有文字，傳諸經。今言《皇經》存而後天地分判。人聞此語，多疑惑不省。蓋道之自然，相循不息，迺為真文；道之不壞，迺為真經。元始在浩劫先，皇經之理已在。真文無字，妙化不窮。故天地自此判，三光自此開景也。此是實理，又何疑？文勢曲折。有以文字作支字者，非是。鮮其正文。有以鮮字作解字者，非是。瑩音盈，或作巽字、信字讀者，非是。玄經無象，何云金簡？玄光妙象，傾劫不毀，故云金簡玉書。玄文光瑞，潤麗尊嚴，故云玉書。</span></p>
	<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	非鬼神所聞。皇經玄祕，鬼神不識，非常聞，非易聞、非凡聞能知者。</span></p>
	<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0" align="left">　</p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">神咒品四章</span></b></p>
	<p style="line-height: 150%; margin-top: 0; margin-bottom: 0" align="left">　</p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	　　故天寶之以致清，地秘之以致寧，五帝掌之以得靈，三光乘之以高明，上聖奉之以致神，高靈尊之以致真，五嶽從之以得鎮，天子得之以致治，國祚賴之以致平。實靈寶之妙德，乃天地之玄根。威靈恢廓，普加無窮，蕩蕩大化，為神明之宗。其量莫測，巍巍乎太空。是時元始革運，玄象開圖，靈文鬱秀，神表五方，分判天地，開化萬靈。此玄宗之寶，可得暫披於靈韞乎。</span><span style="font-size: 9.0pt; font-family: 新細明體; color: maroon">加，益也。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	九天玉書皇經，非鬼神所聞。妙法難聞若此，故天位乎上也，寶重此真經，得真一以致常清。地位乎下也，秘持此真經，得真一以致常寧。五方五帝掌此秘文，以得神通而成五靈。日月星三光乘此真經妙法，以崇高懸象著明。上聖至人奉持此真經，以至於聖不可知而神高靈。神部尊崇此真經，以至真聖之位。五嶽名山聖帝從此真經之力，而不崩壞，以得安鎮。君天下之天子得此真經妙法，以致四海無虞之治。國家祚業賴此真經，以政安平。實靈寶真宗之妙德，乃天地之真宗玄根。此經天威靈通，恢然莫量，廓爾無際，浩劫法界，一切利益無盡。是普加無窮，坦坦平平，功化無象而無方，誠蕩蕩大不可量之神化，為神明之真宗，其功量莫可測識。無象無宗，巍巍莫及而太空。是時元始天尊革太混之運，玄光妙象，開闢靈圖，靈文鬱茂光秀，辨位工化形，神表東西南北中之五方，分判上天下地，開化法界萬靈、一切品類。此重玄真宗秘寶，可得暫爾披瀝宸訓，開闡無上真宗之靈韞乎。披，一作披閱。</span></p>
	<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	皇經道家語，本以脩證仙品，不言齊治均平。此云天子得以致治，國祚賴之以致平，何也？蓋以道化成，迺為治平，悟真宗，明大道，則不言而信，不動而變，無為而成，德盛化神，永利無疆。故云政治政平。妙德本無所得，不見施與，自然功化無窮，故云妙德。若夫玄根，一切根皆有象；道生天地，雖有無極，太極生兩儀之圖，太極本無象。真者，見不得，言不得，畫圖不過假像教人。天地之根，有何實象？雖無實象，其實循環無盡，故曰玄根。威靈，三教聖神不敢慢，妙化無邊，故曰威靈。神明之宗，諸聖宗法。又云，千神萬聖從此出也。太空，不見其前，不見其後，恍惚不可為象，故曰太空。革運，或云革將終之運，非也。此經在浩劫先，是革太混運耳。神表五方，混沌本無，分辨方位，別中外，寔道妙化，故云神表五方。</span></p>
	<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0" align="left">
	<span lang="EN-US" style="color:maroon">&nbsp;</span></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">神咒品五章</span></b></p>
	<p style="line-height: 150%; margin-top: 0; margin-bottom: 0" align="left">
	<b><span lang="EN-US" style="color:maroon">&nbsp;</span></b></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	　　今皇道敷暢，澤被十方，仰觀劫運，真風宜行。臣心實欲使靈蔭八遐，風洒蘭林，寒條仰希華陽之繁，朽骸蒙受靈奧之津。《明真》有格，今當以行。仰對元慈，下伸丹懇，惟願哀憫，俯念蒼生。不審《靈寶玉篇真文》可得見授，下教於未聞者乎？</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	玄宗之寶，冀暫披於靈韞。以今時大道敷布暢達，慈恩遍徹於四正四隅，上極下極，澤被十方矣。仰觀劫數氣運，正道真風宜當推行。臣心實欲使靈寶法惠蔭覆一切方所世界，盡八遐之遠，道澤惠風，蕩洒蘭林寶香玄苑。世間沉滯，異類傍門，天魔外道，有情無情，不聞正道者，皆蒙真經之濟。如稿然無生意之寒條，仰希和煦霑潤華陽之繁，滋已枯使榮，朽毀骸骨蒙受靈文奧典之津澤。明真上仙有度世金格，今當以行世間。仰對元始太慈，下伸丹誠懇祈，惟願聖慈哀憫，俯念蒼生，不審《靈寶玉篇真文》可得見授世間，下教於未聞者乎？</span></p>
	<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">十方，非此個小十方，盡三千大千世界之十方。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">
	劫運，從劫至劫，終始相循，劫劫此真經濟世，非止一劫一運。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">八遐，盡三千大千之遠，不止言目前八方之遠。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">
	蘭林，香寶華林。天地人物有此正理，皆有此林。人物昧之而不見。上聖真仙，此林寶光。風洒，惠浮此林，恩及一切，澤濟無方矣。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">
	寒條，人物神鬼不明正法，如同稿木，聞真經了悟，是枯木再榮。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">
	朽骸，人物神鬼不知正道，雖生如死，聞真經超脫，桔骨再生。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">靈奧之津，迺潤澤之津。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">明真，玉帝明封諸真。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">丹懇，竭盡丹衷，懇祈至聖。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">
	蒼生，以玄首黃髮，老而皓白，蒼然無琚A故言蒼。又云，蒼天所生之民。又云，蒼生，眾也。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">靈寶，玉篇，真文，俱解見前。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">
	見授，祈天尊傳授此經，下教法界一切神人鬼物，而度技未聞此經者。可得見授下教於未聞者乎，迺謙疑未定，不敢執言，恐至尊妙法，不易傳授，故先懇祈，又作未定之詞，以見求之切而尊崇之至也。</span></p>
	<p style="line-height: 150%; margin-top: 0; margin-bottom: 0" align="left">　</p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">神咒品六章</span></b></p>
	<p style="line-height: 150%; margin-top: 0; margin-bottom: 0">　</p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	　　於是，元始天尊撫几高抗，凝真遐照，觀時已至，普為時會一切真聖論定陰陽，推數劫會，移校河源，檢錄天度，選擇種人，指拈太無，嘯朗九玄；念無開聽於陳辭，有若閉礙</span><span style="font-size: 9.0pt; font-family: 新細明體; color: maroon">音閡</span><span style="font-family: 新細明體; color: maroon">求真之路。是時五老帝君啟問不已，良久，元始天尊乃垂盼眥之容，慨爾歎曰：微乎深哉，子今所扣，豈不善乎。此元始靈寶之玄根，空洞自然之真文，生天立地，開化神明，施鎮五嶽，安國康民。靈寶玄妙，為萬物之尊，天啟玄瑞，靈應自然。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	《靈寶真文》宜下教未聞。於是時元始天尊撫循玉几，即寶座，巍崇道體，高抗不俯。密凝至真，默張大智，遐照今昔過去未來，定觀開度之時已至，普為時會，六緣共際，諸法界皆當吉時隹會，一切世界天真至聖論定陰陽貞元之會，推生化自然之數、大小劫運元會，移校河源水帝，檢察攷錄天數期度，選擇脩因善種之人，指拈真玄太無，嘯&#21647;朗吟九品玄章。念天地始祖五老上帝所陳懇祈傳法之辭，若不開慈聽許，有若閉塞阻礙脩道求真之路。是時五老帝君懇啟請問不已，時過良久，元始天尊乃開慈顏，聖目俯燭，垂盼眥之容，慨爾嘆曰：微妙乎，淵深哉。子今時所扣問豈不善乎。此元始靈寶之玄根，空洞妙化自然之真文，生乾天，立坤地，開化諸世界一切聖真神明，施鎮東泰、南霍、又名衡、西華、北琚B中嵩之五嶽，安歷代之國，康平法界之民。靈寶玄微奇妙，為萬物之最尊。天啟玄瑞，地發禎祥，諸靈效應，皆出自然。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	撫几，撫&#20973;玄化玉几，非凡案也。高抗，非自高向抗。以巍然道身，玄範巍巍不動，故云高抗。遐照，有刊作想字者，非是。論定陰陽，推數劫會，上真至聖非拘於數。大道不容輕傳，時本自然。聖教無有強聒。移校河源，檢錄天度，下自諸水，上及諸天，一切世界，諸類&#32675;生，皆度也。選擇種人，非止說於善類。教不揀擇，以真經說與善類，則諸類皆蒙恩。指拈太無，道本大無，如何拈出。元始至尊，說此真經迺最上一乘、三教真宗，虛無重玄，令人聞之了悟，是云拈出。九玄，或作九九重玄，亦通。盼，分目開眸，垂光目際，故云盼訾。又云，訾，目睢也。盼或作盻，非是。元始至聖，如何稱天地五老之問為善，請問真經，知其利益時會，智見深遠微妙，故稱善。開化神明，道生諸仙神佛等。其餘解見前。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">眥音姿，又音子。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span lang="EN-US" style="font-family:&quot;New MingLiu&quot;;
color:maroon">&nbsp;</span></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">神咒品七章</span></b></p>
	<p style="line-height: 150%; margin-top: 0; margin-bottom: 0" align="left">
	<b>
	<span lang="EN-US" style="font-family:&quot;New MingLiu&quot;;color:maroon">
	&nbsp;</span></b></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	　　今三天數運，六天道行，雜法開也，當有三萬六千種道以釋來者之心。此法運訖，三龍之後、庚子之年，雜氣普消。諸天慶會，吾真道乃行。今且可相付，當錄於上館，未得行於下世。玄科有禁，不得妄傳。子可詣靈都紫微上宮，聽天音於金格，視俯仰於神王，然後當使得受天文，以總御元始之天也。</span><span style="font-size: 9.0pt; font-family: 新細明體; color: maroon">整，魯第切。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	真經若傳，天啟玄瑞，靈應自然，今何時哉。三氣丹天整更氣運，六六諸天一時道行。雜說小法，開度教化，當有三萬六千種門頭道理，以解釋來求道者之心。此法運化已訖，三龍，龍漢等三劫之後，庚子之年，貞元會運，雜氣普消，諸天慶宵時會，吾真道正法乃行。今暫且可以相付，當錄載於上玄天館，未得行於下塵凡世。玄科天律，例有禁戒，不得妄自輕傳。子可躬詣太靈玄都紫微上宮，聽聆天音，旨宣金格，傳度期數嚴重之&#21189;，視俯仰於仙神天帝、將史天王，知此法典貴重利益。然後當使得受真經天文，以總御元始統化之諸天也。</span></p>
	<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">整音立。作墊字，非是。或作整字，亦不是。</span><span lang="EN-US" style="color:maroon"><br>
	</span><span style="font-family: 新細明體; color: maroon">三天，青赤禹餘三&#28801;之天。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	六天，欲、色、無色、輕塵、細塵、輕染、細染等。天帝神人，大中小三乘演教，各品道行，雜說小法，開示化度。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	三萬六千種道，人身有三萬六千神氣，清燭強弱不同。有正信者，有邪見者，根器各別，學焉而得其性之所近，故有大乘，有小乘。是有三萬六千種道。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">
	以釋來者之心，應來求道者之心機。一云，應當來之心機，各就相投相信者以受持。故了悟者，言渙然冰釋。是釋字無疑。或作擇字者，非也。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">
	三龍，龍漢初、中、末三劫。一云，龍漢、龍康、龍徵。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">雜氣普消，時將泰，妖氛息。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">
	諸天慶會，諸天皆當吉時盛會。一云諸天喜慶法會。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">
	玄科天律，有自然之禁。雖道不擇人，語非其人，褻天寶，且失言，所以三教聖人得其時，得其地、得其人，迺說法傳道。金格夜較玄格，功過等律也。視俯仰於神王，仰視仙真、俯視天王神將。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">
	總御元始之天，總領統御元始所化諸天。一云，視與示同。示俯仰於神王，示仰承俯聽之義於神王，統御元始之天。統會諸天，近御法駕於元始最上之天。二說俱通。</span></p>
	<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0" align="left">
	<span lang="EN-US" style="font-family:&quot;New MingLiu&quot;;
color:maroon">&nbsp;</span></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">神咒品八章</span></b></p>
	<p style="line-height: 150%; margin-top: 0; margin-bottom: 0" align="left">
	<b>
	<span lang="EN-US" style="font-family:&quot;New MingLiu&quot;;color:maroon">
	&nbsp;</span></b></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	　　於是五老帝君，與諸真聖，清香執戒，徘徊雲路，嘯命十方，上詣上清太玄玉都，寒靈丹殿，紫微上宮，受俯仰之格，乃知天真貴重，難可即聞，還乃更詣元始道前，諮以禁戒之儀，遜謝不逮。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	聽天音於金格，然後得受天文真經。於是五方五老帝君與諸天真聖清著真香，執守道戒，周步雲衢，往還導度，逡巡徘徊雲路，嘯&#21647;宣命十方聖神，上詣上清太玄玉都，天宮妙界，寒靈丹陛寶殿，紫微上清玄宮，受領俯仰之格。乃知天文真經尊貴嚴重，難可即得聽聞。還乃更詣元始道前，諮問以禁戒之儀，遜謝智見不及。</span></p>
	<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	清香，迺性真天香、清&#20928;自然香、無為正妙道德真香，非世焚香等也。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">
	執戒，玄範巍肅，如對道祖。守天尊法戒，徘徊慈接無窮，玄光法駕，周命十方雲路之際。先儒云，天光雲影共徘徊，即此意耳。非世間逡巡往來不止之比也。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	嘯命十方，嘯音笑，讀作&#21189;。或作秀字讀者，非也。蓋肅然出令為嘯，非吟笑之義。十方，不言十靈寶，但言十方神部爾。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	上詣仙真，朝元受法，玄光默昇，恭聆玄誨，非凡足踵躡踐登之義。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	寒靈丹殿，九天之上無聲氣，日月不能及，天光自照，廣而無量，清而寒肅，丹殿太赤玉光，故云然。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	紫微上宮，紫霄之上，太微天中上清玄宮也；非日月天端、世所稱紫微垣之宮，太微垣之宮也。</span><span lang="EN-US" style="color:maroon"><br>
	</span><span style="font-family: 新細明體; color: maroon">俯仰格，解見前。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	難可即聞，非云難以即時得聞，但言難以聞而即知。一云，玄都掌經者，不使即聞，還迺更詣元始道前，更回來九天上謁元始至尊，認以禁戒之儀。諮，解見前。請問天律禁戒傳法受法之儀則。禁，禁令。戒，戒條也。遜謝不逮，非謝不能守禁持戒，但謙遜言。身雖神真，法寶真經素未悟入，一時聞之，智見不逮，此正天地五老真知道法之尊處。非自限，止言不堪受此也。天下諸類皆有理，皆可聞道，故四靈之物各技其萃。人為萬物之靈，神為斗世之品，豈不能聞道乎？故顏子平日聆受夫子之教，不違如愚，相說以解。卓立之後，云雖欲從之，末由也已。文殊諸佛傳釋迦正法真宗一事，聞者歜歜。與此語義一般。持此經者識得天地五老委曲推尊經旨之意，則知道矣。</span></p>
	<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0" align="left">
	<span lang="EN-US" style="font-family:&quot;New MingLiu&quot;;
color:maroon">&nbsp;</span></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">神咒品九章</span></b></p>
	<p style="line-height: 150%; margin-top: 0; margin-bottom: 0" align="left">
	<b>
	<span lang="EN-US" style="font-family:&quot;New MingLiu&quot;;color:maroon">
	&nbsp;</span></b></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	　　是時，天尊慈顏愍諭，靈關廓開，登命五老帝君開洞陽玉館，披九光八色之韞、雲錦之囊，出《元始靈寶赤書玉篇真文》，金書玉篆，微妙祕密，運御乾坤，《大光明圓滿大神咒玉章》，宣付五老帝君。是時五老帝君拜受已，及諸天聖眾稽首禮謝天尊玉帝，仰奉道旨，按法以傳。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	五老帝君與諸真聖既遜謝不逮矣，是時元始天尊大慈天顏，矜愍誥諭，靈關廓然開化，登命五老帝君開玄天洞陽玉館，披開九霞光八景色之韞、雲錦之囊，出《元始靈寶赤書玉篇真文》金書玉篆，淵微玄妙、秘密奧旨、運化統御一切世界乾坤、無量大光明圓滿大神通秘咒玉章，宣布付與五老帝君。是時五老帝君拜受此法已竟，及諸天聖眾稽首禮謝天尊玉帝，仰奉元始道旨，按此經金格正法，以傳諸界神人。</span></p>
	<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">愍諭。愍，即大悲。諭，開誘也。或云當作和愉色，非是。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">
	靈關廓開。藏經之天，丹靈玄關，廓然洞開。一說洞開聖衷，開心見誠。一說聖目流光，靈關廓開。俱通。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">
	登命。登進五老帝君，使近前而親命之也。洞陽玉館，九天玄館，大洞無礙，永明無暗，非瓦石土木，玄光妙景，&#34412;文奇錯，碧玉之章，故云然。</span><span lang="EN-US" style="color:maroon"><br>
	</span><span style="font-family: 新細明體; color: maroon">九光，解見前。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	八色，太青、太赤、太黃、太白、太玄、&#33905;蒼、碧玉、紫金等色也。韞，經之藏處，玄光無邊際，盡含於此也。披，開啟也。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	雲綿之囊，雲霞天錦，道化自然光結，非天孫之織錦也。有底曰囊，經注於此。諸神不測，故云然。非人間布帛皮革比也。靈寶至乾坤等五句，俱解見前。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	大光明，三教真文俱稱法寶，所在有光明。諸教經書，光明有限，惟此《皇經》法遍三千大千，傾劫不盡，故曰大光明。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	圓滿，聖心慈濟無窮。力不能及，是有限量、有虧欠，故佛下不能化北極盧州，上不能化自在天人，難稱圓滿。《皇經》包萬法，貫諸乘，功化無量無盡。雖云道不瀆、不強聒，道化自然，諸類終始循環，無有不化於道者。故曰圓滿。</span></p>
	<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	神咒玉篇，諸真法宗、諸神玄訣，度世要旨。諸教神通，皆不外此，尊重莫瑜。故云然。一攷人性悟道，浩劫難忘，如囊注物不漏，悟入之初如囊口，故注經言囊。天尊，有連上句讀者，言禮謝元始天尊；有連下句讀者，言玉帝為諸天之尊。後說可從。餘解見前。</span></p>
	<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0" align="left">
	<span lang="EN-US" style="font-family:&quot;New MingLiu&quot;;
color:maroon">&nbsp;</span></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">神咒品十章</span></b></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="font-family:&quot;New MingLiu&quot;;
color:maroon">&nbsp;</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">　　是時，東方安寶華林青靈始老蒼帝所受神咒誥命：</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">東方九&#28801;，始皇青天，碧霞鬱壘，</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">中有老人，總校圖錄，攝&#28801;舉仙。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	右度人錄仙青帝秘文二十四字，書于九天玄臺，主召九天上帝，校神仙圖錄。</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">歲星輔肝，角亢鎮真。氐房星尾，</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">四景迴旋。箕主七辰，正斗明輪。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">承&#28801;捕非，掃除&#28798;&#32675;。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">右制星秘文三十二字，書於紫微宮東華殿，主召星官，正天分度。</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">東山神咒，攝召九天，赤書符命，</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">制會酆山，束魔送鬼，所誅無蠲。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">悉詣木宮，敢有稽延。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">右制魔秘文三十二字，書于東華玄靈之館，主攝鬼魔，正九天&#28801;。</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">下制東河，溟海水神。大劫洪&#28798;，</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">蛟龍負身。水府開通，通徑百千。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">上帝赤文，風火無間。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	右制水秘文三十二字，書於九天東北玉闕丹臺，主攝東海水帝，大劫洪&#28798;，召蛟龍及水神事。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	《東方九&#28801;靈寶玉篇》真文，合一百二十字。皆太上無上大光明圓滿神咒空洞自然之書。一名《生神保真洞玄章》，一名《東山神咒》，一名《青帝八威策文》。</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	右玉皇誥命，以賜東方安寶華林青靈始老蒼帝九&#28801;天君，令統御東方諸天諸地、日月星宿、名山靈洞、水府泉宮上聖高尊、真仙聖眾，一切威靈。符命所臨，如誥奉行。</span><span lang="EN-US" style="font-family: New MingLiu; color: maroon; background: lime">#1</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	玉帝仰奉道旨，按法以傳真經神咒，其意云何？五老帝君，東方為首。東方木德。安寶華林青靈始老蒼帝所受神誥命。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	右東方九&#28801;至攝氣舉仙六句，迺度世拔人校錄神仙青帝祕密靈文，二十四字，書于九天元臺，主召九天上帝，校神仙圖籙，皆仙梵祕言，不敢細解。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	歲星輔肝至掃除&#28798;&#32675;八句，迺制星祕文三十二字，書於紫微宮東華殿，主召木德星君，正天分度。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	東方神咒至敢有稽延八句，迺制東方諸魔祕文三十二字，書於東華玄靈之館，主攝鬼魔，正東方諸界九&#28801;。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	下制東河至風火無間八句，迺制東方諸水祕文三十二字，書於九天東北玉闕丹臺，主攝東海水帝，大劫洪&#28798;，召蛟龍及水神事。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	東方九&#28801;靈寶赤書玉篇真文，合一百二十字，皆太上無上大光明圓滿大神咒，空洞自然之書，一名生神寶真洞玄章。一名青帝八威策文。</span><span style="font-size: 9.0pt; font-family: 新細明體; color: maroon">以上不可解。故重書原文。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">右玉皇誥命，以錫東方安寶華林青</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	靈始老蒼帝九&#28801;天君。令統御東方諸天地日月星宿，山洞水泉仙聖，一切威靈，符命所臨，如誥奉行。如諧者，東方天地水。一切神祇，皆欽遵此命，無不奏行。此玄章悉天地人物大德青靈之祕，魔鬼喪膽，度劫免&#28798;，諸聖不敢違，故永鎮東方諸界。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span lang="EN-US" style="font-family:&quot;New MingLiu&quot;;
color:maroon">&nbsp;</span></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">神咒品十一章</span></b></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="font-family:&quot;New MingLiu&quot;;
color:maroon">&nbsp;</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">南方梵寶昌陽丹靈真老赤帝所受神咒誥命：</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">南方丹天，赤帝玉堂，中有大神，</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">號曰赤皇。上炎流煙，三&#28801;勃光。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">神仙受命，應會太陽。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	右度人錄仙赤帝祕文三十二字，書于九天洞陽之館，主召九天神仙圖錄金名。</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">熒惑輔心，井鬼守房，柳星張翼，</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">統御四鄉。軫總七宿，回轉天常，</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">召運促會，正道驛行。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	右制星祕文三十二字，書于三熙丹臺，主召星官，明度數，正天分。</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">赤文命靈，北攝酆山，束送魔宗，</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">斬邪滅根。符教所討，明列罪原。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">南山神咒，威伏八方。&#32675;妖滅爽，</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">萬試推亡。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">右制魔祕文四十字，書于西南陽正玉闕，主制北酆，正鬼&#28801;。</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">南河水帝，太伯龍王，神咒流行，</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">普掃不祥，洪水飛&#28798;，止蛟召龍；</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">開除水逕，千道萬通。敢有干試，</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">攝送火宮。赤書所告，莫有不從。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	右制水祕文四十八字，書於西南陽正玉闕，主攝南河水帝，大運交期，洪水四出，召蛟龍及水神事。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	《南方三&#28801;靈寶赤書玉篇真文》，合一百五十二字，皆太上無上大光明圓滿神咒空洞自然之書，一名《南雲通天寶經》，一名《九天無上之上咒》，一名《赤帝八威策文》。</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	右玉皇誥命，以錫南方梵寶昌陽丹靈真老赤帝三&#28801;天君，令統御南方諸天諸地日月星宿、名山靈洞、水府泉宮上聖高尊、真仙聖眾、一切威靈。符命所臨，如誥奉行。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	東方語文，永鎮東方矣。南方梵寶昌陽丹靈真老赤帝所受神咒誥命云何？</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	南方丹天至應會太陽八句，迺度人錄仙赤帝祕文，三十二字，書于九天洞陽館，主召九天神仙，圖錄金名。熒惑輔心至正道驛行八句，迺制星祕文，三十二字，書于三&#28801;丹臺，主召星官，明南天之度數，正南天之分野。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	赤文命靈，至萬試摧亡十句，迺制魔祕文四十字，書于西南陽正玉闕，主制北酆，正鬼&#28801;。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	南河水帝至莫有不從十二句，迺制水祕文，四十八字，書于西南陽正玉闕，主攝南河水帝，大運交期，洪水四出，召蛟龍及水神事。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	南方三&#28801;真文一百五十二字，皆太上大光明圓滿大神咒，空洞自然之書，一名南雲通天寶經，一名九天無上之上咒，一名赤帝八威策文。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	右玉皇誥命，以錫南方真老赤帝三&#28801;天君，今統御南方諸天地日月星宿、山洞水泉、高仙聖眾、一切威靈，符命所臨，如誥奉行。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">度人&#37682;仙，盡南方一切世界。</span><span lang="EN-US" style="color:maroon"><br>
	</span><span style="font-family: 新細明體; color: maroon">制星，盡南方一切天。</span><span lang="EN-US" style="color:maroon"><br>
	</span><span style="font-family: 新細明體; color: maroon">制魔，盡南方天地人物一切魔。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	制水，盡南方一切水帝神物。以上制南方一切誥，盡一切世界之南方，歷浩劫，永鎮。三教大聖，亦不能違。</span><span lang="EN-US" style="color:maroon"><br>
	</span><span style="font-family: 新細明體; color: maroon">玄章，秘不敢解。</span><span lang="EN-US" style="color:maroon"><br>
	</span><span style="font-family: 新細明體; color: maroon">原文重記，示尊崇玄秘也。</span><span lang="EN-US" style="color:maroon"><br>
	</span><span style="font-family: 新細明體; color: maroon">以此制心，自得其秘。</span><span lang="EN-US" style="color:maroon"><br>
	</span><span style="font-family: 新細明體; color: maroon">以此虔誦默持，悉有至徵。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span lang="EN-US" style="color:maroon">&nbsp;</span></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">神咒品十二章</span></b></p>
	<p style="line-height: 150%; margin-top: 0; margin-bottom: 0" align="left">
	<b><span lang="EN-US" style="color:maroon">&nbsp;</span></b></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">中央玉寶元靈元老黃帝所受神咒誥命：</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">中央總靈，黃上天元，始生五老，</span><span lang="EN-US" style="color:maroon"><br>
	</span><span style="font-family: 新細明體; color: maroon">中黃高尊。攝&#28801;監真，總領&#32675;仙，</span><span lang="EN-US" style="color:maroon"><br>
	</span><span style="font-family: 新細明體; color: maroon">典&#37682;玄圖，宿簡玉文，催運上&#28801;，</span><span lang="EN-US" style="color:maroon"><br>
	</span><span style="font-family: 新細明體; color: maroon">普告萬神。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	右度人&#37682;仙黃帝祕文四十字，書于太玄玉寶玄奎，主召神仙玉簡宿命總仙籙。</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">鎮星輔脾，迴度北元。魁鬼勺主非，</span><span lang="EN-US" style="color:maroon"><br>
	</span><span style="font-family: 新細明體; color: maroon">截邪斬根。魑鬼行鬼睪鬼甫，掃穢除氛。</span><span lang="EN-US" style="color:maroon"><br>
	</span><span style="font-family: 新細明體; color: maroon">魒正玄斗，明度天關。九天符命，</span><span lang="EN-US" style="color:maroon"><br>
	</span><span style="font-family: 新細明體; color: maroon">金馬驛傳。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">右制星祕文四十字，書于玄都玉臺，主攝星官，正天分數。</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">中黃總&#28801;，統攝無窮。鎮星吐輝，</span><span lang="EN-US" style="color:maroon"><br>
	</span><span style="font-family: 新細明體; color: maroon">流鍊神宮。&#21201;攝北帝，遏塞鬼門。</span><span lang="EN-US" style="color:maroon"><br>
	</span><span style="font-family: 新細明體; color: maroon">翦除不祥，莫有當前。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	右制魔祕文三十二字，書于玄都玉臺，主攝北帝，正天氣，檢鬼精。</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">中山神咒，召龍上雲，制會黃河，</span><span lang="EN-US" style="color:maroon"><br>
	</span><span style="font-family: 新細明體; color: maroon">九水河源。不得怠縱，善惡悉分。</span><span lang="EN-US" style="color:maroon"><br>
	</span><span style="font-family: 新細明體; color: maroon">千妖萬奸，上對帝君，莫有干試，</span><span lang="EN-US" style="color:maroon"><br>
	</span><span style="font-family: 新細明體; color: maroon">太陽激&#29132;。赤書玉字，宣告普聞。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	右制水祕文四十八字，書于玄都玉臺四壁，以攝中海水帝四泉之水，洪&#28798;湧溢之數，主召水神，止蛟龍。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	中央一&#28801;靈寶赤書玉篇真文，合一百六十字，皆太上無上大光明圓滿大神咒，空洞自然之書，一名保劫洞清九天靈書，一名黃天大神咒，一名黃帝八威策文。</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	右玉皇誥命，以錫中央保劫洞清玉寶元靈元老黃帝一黑天君，令統御中央皇天后土、日月星宿、名山靈洞、水府泉宮上聖高尊、真仙聖眾、一切威靈，符命所臨，如誥奉行。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">中央玉寶元靈元老中主黃帝所受神咒誥命：</span><span lang="EN-US" style="color:maroon"><br>
	</span><span style="font-family: 新細明體; color: maroon">
	中央總靈至普告萬神十句四十字，迺度人&#37682;仙黃帝祕文，書于太玄玉寶玄臺，主召神仙，玉簡宿命。總仙&#28801;。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	鎮星補脾至金馬驛傳四十字十句，迺制星祕文，書於玄都玉臺，主攝星官，正天分數。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	中黃總&#28801;至莫有當前八句，三十二字，迺制魔祕文，書于玄都玉臺，主攝北帝，主天氣，檢鬼精。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	中山神咒至宣告普聞十二句，四十八字，迺制水祕文，書于玄都玉臺四壁，以攝中海水帝四泉之水，洪&#28798;湧溢之數，主召水神，止蛟龍。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	中央真文一百六十字，皆大神咒自然之書，一名保劫洞清九天靈書，一名黃天大神咒，一名黃帝八威策文。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	右玉皇語命，以錫中央保劫洞清玉寶元靈元老黃帝一&#28801;天君，令統御中央皇天后土、日月星、山洞水泉、聖尊仙眾、一切威靈，符命所臨，如誥奉行。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">度人&#37682;仙，制星、制魔、制水祕文，俱不敢解。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">
	此文握盡黃帝之祕，一切皆不能逃，故歷劫永制中央諸靈。</span></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="font-family:&quot;New MingLiu&quot;;
color:maroon">&nbsp;</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">皇經集註卷之五竟</span></p>
	<p align="left" style="line-height: 150%; margin-top: 0; margin-bottom: 0">
	<span lang="EN-US" style="font-family:&quot;New MingLiu&quot;;color:maroon">
	&nbsp;</span></p>
	<p align="left" style="line-height: 150%; margin-top: 0; margin-bottom: 0">
	<span lang="EN-US" style="font-family:&quot;New MingLiu&quot;;color:maroon">
	#1</span><span style="font-family: 新細明體; color: maroon">案自『神咒品十章』至此處，原本有五版二十五行錯版。玆據《玉皇本行經》文及本書體例，擬補以上文字。刪去原錯版。</span></td>
        </tr>
		</table>
    <p>　</p>
    <table border="1" cellspacing="1" width="100%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>