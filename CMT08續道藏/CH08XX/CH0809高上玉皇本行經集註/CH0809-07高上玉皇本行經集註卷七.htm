<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../CMTS000.htm">
    <img src="../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size: 18.0pt; font-family: 新細明體; color: maroon">
		高上玉皇本行經集註</span></b></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		經名：高上玉皇本行經集註。簡稱《皇經集註》。明全真道士周玄貞撰。匯集宋金元明諸家《玉皇經》註，並附《玉皇心印經註》。十卷。底本出處：《萬曆續道藏》。</span></td>
      </tr>
		<tr>
        <td width="97%" align="center">
    <p style="line-height: 150%; margin-top: 0; margin-bottom: 0"><b>
	<span style="font-size: 16.0pt; font-family: 新細明體; color: maroon">皇經集註卷七</span></b></p>
	<p style="line-height: 150%; margin-left: 12.0pt; margin-top: 0; margin-bottom: 0">
	<span style="font-family: 新細明體; color: maroon">嗣漢五十代天師大真人張國祥校</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">狀元方外隱江西吉水羅洪先閱</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">山東濟南小兆臣周玄貞集</span></p>
	<p style="line-height: 150%; margin-left: 12.0pt; margin-top: 0; margin-bottom: 0">
	<span lang="EN-US" style="color:maroon">&nbsp;</span></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">功德品續二十五章</span></b></p>
	<p style="line-height: 150%; margin-top: 0; margin-bottom: 0" align="left">
	<b><span lang="EN-US" style="color:maroon">&nbsp;</span></b></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	　　若為求官進職，爵&#31108;亨達，貴遇人君，如法持念是此真經，即得職務遷轉，子孫榮貴，世世不絕。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	玉經之利，豈但有益生產哉？若為求官進職，使爵&#31108;亨達，貴遇人君，如法持念是此真經，即得職司事務，陞遷轉進，子孫榮貴，世世不絕。</span></p>
	<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">求官，無官而求得官。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	進職。進，陞進也。職位微小，營求遷轉陞進高位美職。</span><span lang="EN-US" style="color:maroon"><br>
	</span><span style="font-family: 新細明體; color: maroon">爵，命官為爵。</span><span lang="EN-US" style="color:maroon"><br>
	</span><span style="font-family: 新細明體; color: maroon">&#31108;，俸給曰&#31108;。</span><span lang="EN-US" style="color:maroon"><br>
	</span><span style="font-family: 新細明體; color: maroon">亨，亨嘉逸樂，貞吉悅利。</span><span lang="EN-US" style="color:maroon"><br>
	</span><span style="font-family: 新細明體; color: maroon">達，稱意遂心，謀望通達。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	貴遇人君。出常曰貴，爵&#31108;亨達，且得君行政，受人主之知遇。君臣相遇，自古為難。貴而遇人君，則臣不虛貴，方為可達。一云，遇明君智主也。</span><span lang="EN-US" style="color:maroon"><br>
	</span><span style="font-family: 新細明體; color: maroon">是此，文非重，句法宜云爾。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	職務，職有官守、職事，各有所司，故曰職。務，政務也。</span><span lang="EN-US" style="color:maroon"><br>
	</span><span style="font-family: 新細明體; color: maroon">轉，轉授美缺，或易閑散，作清要也。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	子孫榮貴，或世官世&#31108;，或廕子廕孫，安富尊崇，光前裕後，且榮且貴，世世不絕。雖非等天地，永世守，慶流後代，福澤綿達，相承不絕。雖數世，亦云久遠。若孔聖人之至德，祖天師之神化，子孫歷朝受封，是真榮貴不絕。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	封爵詔&#31108;，出自天朝官職，若不可求，資格相循遷轉，若不可謀，況文須讀書，武要知兵，學問功勳，假借不得，如何求進？夫官授有德，&#31108;以養賢。大德者必得其位，必得其名。如法持念真經，誦法言，守聖訓，心與天合，動與道俱，是大善人。或以言揚，或以行舉，無爵而贈官，無職而贈&#31108;，或有官職而陞轉，此用賢之常理。以德招徠，若或求之，廣成、尹壽、巢由、嚴光；或為帝師，或為國賓，與之弗受，豈善人不可得爵&#31108;乎。若漢之孔明，&#26187;唐之旌陽、李泌、海蟾，皆修道而官者也。經云求官，又何疑焉？</span><span lang="EN-US" style="color:maroon"><br>
	</span><span style="font-family: 新細明體; color: maroon">
	要之，天爵良貴，吾身固有。超凡入聖，進德有階。神化登仙，歷劫不壞。《道德經》云：死而不亡。仙傳云：子生孫兮孫又支。夫道尊德貴，仙傳無窮。不慕世名浮利，修天爵良貴，由凡希聖，出塵登仙，永延不絕，是真能如法持念真經。</span></p>
	<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0" align="left">
	<span lang="EN-US" style="color:maroon">&nbsp;</span></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">功德品續二十六章</span></b></p>
	<p style="line-height: 150%; margin-top: 0; margin-bottom: 0" align="left">
	<b><span lang="EN-US" style="color:maroon">&nbsp;</span></b></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	　　若人欲求資財殷富，如法奉持是此真經，即得財寶充溢，衣食自然，慶流子孫，傳之後代。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	此經利益，豈止遂求官之謀哉？若人欲求家資財用殷富，如法奉持是此真經，即得財貨寶玩充滿盈溢，衣食豐潔，自然充裕，餘慶流及子孫，傳之後代。</span></p>
	<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	資，用也。身家所需曰資。一云，資賴也，言人賴此利生也。與貲義同。</span><span lang="EN-US" style="color:maroon"><br>
	</span><span style="font-family: 新細明體; color: maroon">財，財貨也。亦財用也。</span><span lang="EN-US" style="color:maroon"><br>
	</span><span style="font-family: 新細明體; color: maroon">殷，實也，充實之義。</span><span lang="EN-US" style="color:maroon"><br>
	</span><span style="font-family: 新細明體; color: maroon">富，家道極豐，財用充足曰富。</span><span lang="EN-US" style="color:maroon"><br>
	</span><span style="font-family: 新細明體; color: maroon">奉持。欽崇曰奉，持守看誦。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	財寶。財，貨財之財。寶，貨貝也。金銀、珠玉、珍奇、玩好、采帛，希有貴重之物，皆稱寶。</span><span lang="EN-US" style="color:maroon"><br>
	</span><span style="font-family: 新細明體; color: maroon">充，充足也。</span><span lang="EN-US" style="color:maroon"><br>
	</span><span style="font-family: 新細明體; color: maroon">溢，豐盈也。</span><span lang="EN-US" style="color:maroon"><br>
	</span><span style="font-family: 新細明體; color: maroon">衣食自然，不費心力，自然豐足也。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	慶流子孫。慶，吉祥也。福澤綿遠，奕葉相仍，故曰慶流子孫。傳之後代，不止及一世之子孫。代代相傳，後人永享安榮之福。</span><span lang="EN-US" style="color:maroon"><br>
	</span><span style="font-family: 新細明體; color: maroon">解疑：</span><span lang="EN-US" style="color:maroon"><br>
	</span><span style="font-family: 新細明體; color: maroon">
	孔子云：富而可求也，雖執鞭之士，吾亦為之。如不可求，從吾所好。甚言富之不可求，如何此云欲求殷富，如法奉持此經，即得富足，慶流後代？是言富若可求。子夏曰：商聞之矣，富貴在天。富雖可欲，有命存焉，天實主之，如何可求？然富雖有命，先儒云：富貴福澤以厚其終，所以報有德。如法持念此經，口誦天言，欽若昊天，是令德獲福者矣。詩云：樂只君子，福履綏之。此之謂也。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	或又云，大禹聖者也，菲飲食，惡衣服，卑宮室，惟甘儉約。道家云，學道須學徹骨貧。此言持經足以致富，似以利歆人者。禹之自奉儉，聖人不私己之心也。道家之學貧，心無物累也。求富可得，迺設言持經之效。佛經云，所求如意，皆得滿足。兩教法門，大開方便，福利無邊，有求輒應，無願不成。若疑惑間斷，始勤終怠，江應心非，無正信堅固圓滿，心無至誠以感之，則雖求亦不得矣。觀經者善體之。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	嘗攷萬物皆備於我，本有不資而富者在。柰何世人馳逐名利，競浮華，嗜情欲，以假作真；貧者戚戚，不能持大道，誦真經；富者侈蕩，不能棄智利，奉法言，甘至老死，自喪固有之富？老君曰：金玉滿堂，莫之能守；富貴而驕，自貽其咎。戒人之逐外忘內也。今言求富持經之效，欲人改易求富之心以重經耳。噫，持經誠有效也。若無誠敬，且招愆矣。觀經者慎之。</span></p>
	<p align="left" style="line-height: 150%; margin-top: 0; margin-bottom: 0">
	<span lang="EN-US" style="color:maroon">&nbsp;</span></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">功德品續二十七章</span></b></p>
	<p align="left" style="line-height: 150%; margin-top: 0; margin-bottom: 0">
	<span lang="EN-US" style="color:maroon">&nbsp;</span></p>
	<p align="left" style="line-height: 150%; margin-top: 0; margin-bottom: 0">
	<span style="font-family: 新細明體; color: maroon">
	　　若人被諸惡星之所照臨，困苦床枕，如法持念是此真經，是諸惡星返降吉祥。</span></p>
	<p style="line-height: 150%; margin-left: 12.0pt; margin-top: 0; margin-bottom: 0" align="left">
	<span style="font-family: 新細明體; color: maroon">
	是經利益，豈但求富者遂哉？若人生命流年，被諸惡星之所照臨，困苦床枕，睡眠不安，如法持念是此真經，是諸惡星化凶為吉，返降吉祥。</span></p>
	<p style="line-height: 150%; margin-left: 24.0pt; margin-top: 0; margin-bottom: 0" align="left">
	<span style="font-family: 新細明體; color: maroon">
	赤松子云：生民煢煢，各戴一星。然星之所照，有吉有凶，吉則千祥，凶有咎徵。在三光之下者常避忌。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	惡星，凶星也。如羅&#30586;、計都、天破、天哭、天敗、天退等星是矣。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	照臨，或生命分度，或流年值遇，或宅遇分野，當生當照，統屬分臨。</span><span lang="EN-US" style="color:maroon"><br>
	</span><span style="font-family: 新細明體; color: maroon">困，所如不遂，鬱而不伸也。</span><span lang="EN-US" style="color:maroon"><br>
	</span><span style="font-family: 新細明體; color: maroon">苦，或貧厄疾息，危迫切身也。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	困苦床枕，只是困危無聊，臥不安席，伏枕不寧之意。</span><span style="color:maroon"> </span>
	<span style="font-family: 新細明體; color: maroon">一云，床枕有驚。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	是諸惡星，所該者廣，凡天上凶星，命運宅遇當照，一切凶星是也。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	返降吉祥，惡星照臨，多凶無吉。如法持念此經，靈章運化，凶曜呈祥，凡所被照臨惡星，不惟不見咎禍，返默錫福祉，降吉祥。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	星之照臨，命運分野，本有一定。如何持經，惡星降吉祥？天人一理，上下相通，感應之機，捷於影響。宋襄公有君人之言三，退熒惑舍。不惟君也，孝婦含充，而致三年之旱；賤臣叩心，而飛六月之霜，匹夫匹婦，皆可以感天地、動鬼神，但恐不至誠耳。一誠感格，片言可以孚神明，不言亦可以運造化；況真經為天地之宗，三景得之以開光。如法持念真經，奉至聖之玄章，悉貞明之秘要，凶星散，吉祥生，返禍為福矣。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	人一也，惠迪吉，從逆凶。《中誡經》云：星之照臨，吉凶惟人自召，作善則星光，大善則光顯；無善無惡，其光微；小過其光散；大過其光滅。惡星之臨，人有過，則惡報應；無過，則答徵免；善則凶去福臨矣。傳云：一念之惡，為妖星厲鬼；一念之善，為景星慶雲。休咎之徵，係一念之善惡。真持此經，雖險&#28798;大難，亦當退去，而困苦床枕、適然之厄，有不盡消耶。太甲曰：天作孽，猶可違。亦此意矣。夫人能弘道，贊化育，若默轉真經，入神達化，則與天地合其德，與日月合其明，與四時合其序，與鬼神合其吉凶，斡旋造化，永超塵凡，且鬼神覷不破，生死不相關，星辰豈能拘限哉？觀是經者勉焉。</span></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="color:maroon">&nbsp;</span></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">功德品續二十八章</span></b></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="color:maroon">&nbsp;</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	　　若人命過，應入地獄，注名惡籍，父母師長，夫妻男女，當為亡人持念是經，或安置道場，旛花供養，即得亡者鬼籍盡除，神生&#20928;土，同苦罪眾咸蒙濟度，承斯勝利，皆生天上。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">是經功德，不但免在生之咎，若人命</span><span lang="EN-US" style="color:maroon">&nbsp;
	</span><span style="font-family: 新細明體; color: maroon">
	過死去時，魂魄應入地獄，注其名於作惡之籍，其父母師長、夫妻男女，當為亡人持念是經，或安置超拔道場，旛花供養，即得亡者鬼籍盡除，神生&#20928;土，同獄、同亡，同籍受苦罪眾咸賴經功，得蒙濟度，承斯最勝妙法利益，皆生天上。</span></p>
	<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">命過，命過其數而死也。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	應入地獄，或夙世今生有罪，應當入地獄，受罪報。地獄，若酆都、鐵圍、九獄、十八獄、二十四獄、三十六獄、七十二獄、無間等地獄。注名惡籍，注&#37682;其名，在惡案簿籍中，以施報對也。</span><span lang="EN-US" style="color:maroon"><br>
	</span><span style="font-family: 新細明體; color: maroon">父母師長，或亡者之父母，或其師傅，或其尊長。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	夫妻男女，亡者或是婦人，或是男人，必有其夫其妻在；即夫妻不在，或有子孫，或有親屬之男女在。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	當為亡人持念是經，其見在親屬。當為亡故之人奉持誦念是經。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	或安置道場，或安立布置道場，遵道法，拔罪業，故曰道場。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	旛花供養，旛，稱讚聖號不盡，書之長旛，懸堅竿端，以風四表，揚寶光。花，獻所有奇花，以迓聖神。上天揚法，有自然旛蓋旌幢，天花絢釆，以彰休光。世間但以旛置道場，示莊嚴，迓神庥。供養。供，享獻也。養，以飲食供奉也。天上以清靜妙法為食，天廚妙供，惟道惟恭。今世之五供養、十供養，不過空五有、除五苦、禁五樂、去十惡、念十真、住十信，以敬共明神，欽崇正法，奉持寶章，是真供養。今但以飲食、花果、珍奇供之，而無恭敬之實，抑末矣。經所云供養者，是誠心天然之供</span><span style="color:maroon">
	</span><span style="font-family: 新細明體; color: maroon">也。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	即得亡者。鬼籍盡除，神生&#20928;土。一轉此經，或立道場，即得使亡故者出幽冥，削黑業，鬼籍惡業，盡得除去，神生清&#20928;樂土。同受地獄苦之罪眾一切咸得超脫，蒙受經法慈濟拔度。咸，皆也。承斯勝緣法利，皆生天上。斯，此也。夫天福雖有盡，一持念是真絰，或立道場，即除亡人並伺苦獄魂之罪，使生天上；若永遠奉持，功德豈有窮盡耶？噫，地獄無門，惟人自召；天堂有路，昧者難行。&#20917;生來正性，即帝真經，常持永念，地獄天堂，一切不染，永證玄真矣。方云善持經者。</span></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="color:maroon">&nbsp;</span></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">功德品續二十九章</span></b></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="color:maroon">&nbsp;</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	　　又此經所在之處，當有十天至真大聖、無極飛天神王侍衛供養，持是經人當得自稱為正一真人。是人在處，自得十方至真至聖金剛力士&#28508;護其人，如護己身。若出若入，遊行之處，百邪避路，魔鬼殄除，精靈伏藏，一切&#28798;殃不能侵近。是持經人命欲終時，更不見諸地獄惡相，即見天宮玉女持幢下迎，而生天上。如天福盡，下生人間，即得千生萬生中常為國王大臣，聖賢慶會，國土清平，人民樂業，常得宿性通明。遵奉大道，展轉修持，至登道岸。是持經人獲福如是。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	是經功德，豈但利益生死哉？又此經所在之處，常有十天至真大聖，無盡量飛天神王侍衛供養，是持經人當得自稱為正一真人。是人在處，自得十方至真至聖、金剛力士&#28508;護其人，如護己身。若出若入，遊行之處，百邪迴避，持經人所走之路，魔鬼殄絕，除去精靈，&#28508;伏收藏，一切&#28798;殃不能侵近。是持經人命欲終時，更不見諸地獄惡相，即見天官玉女持幢節下迎，而生天上。如天福受盡，下生人間，即得千生萬生中常為國王大臣，聖君賢相，明良相慶，聚會一朝，國土清寧平定，人民安然樂業，常得宿性通明，遵奉大道，展轉脩持，至登道岸。是持經人獲福如是。</span></p>
	<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">十天，十方諸天。</span><span lang="EN-US" style="color:maroon"><br>
	</span><span style="font-family: 新細明體; color: maroon">飛天神王，飛身遊護諸天之神王也。</span><span lang="EN-US" style="color:maroon"><br>
	</span><span style="font-family: 新細明體; color: maroon">侍衛，侍立拱衛也。</span><span lang="EN-US" style="color:maroon"><br>
	</span><span style="font-family: 新細明體; color: maroon">正一真人，至正無私、真一不二之人也。</span><span lang="EN-US" style="color:maroon"><br>
	</span><span style="font-family: 新細明體; color: maroon">金剛力士，兩教護法，皆來護持經人。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	&#28508;護其人，暗中護持經人，如護神明自己之身，見諸神保護之切也。其持經之人或出或入，遊行之處，一切邪妖、魔鬼、精靈達避伏藏，殄絕除去。殄，絕也，盡也。&#28798;咎禍殃，不能親近。是人命終，更不見諸地獄種種惡相。</span><span lang="EN-US" style="color:maroon"><br>
	</span><span style="font-family: 新細明體; color: maroon">天宮玉女，一本作天官者，非也。</span><span lang="EN-US" style="color:maroon"><br>
	</span><span style="font-family: 新細明體; color: maroon">幢，非旛非旌，大法幢也。下迎接導上天耳。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	千萬生為國王大臣，世世尊貴，如佛千八世為王世子，玄帝千世為王，千世為宰臣，老君歷劫為皇帝王者之師。共安長樂，且宿性通明，大智大慧，不昧歷劫良因。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	遵守崇奉大道，反覆展轉，進修操持，至登道岸。道岸，得道，如濟海岸也。佛云到彼岸。《大雅》云：誕先登于岸。此之謂也。一云畔岸。持經功德，時刻有益，或利生，或利死，或少或眾，或久或近，隨願皆成，化誠神矣。叉千生萬生，遵奉無二，展轉修持，始登道岸。可見大成之難也。觀經者怛其志，可入最上。</span></p>
	<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0" align="left">
	<span lang="EN-US" style="color:maroon">&nbsp;</span></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">功德品續三十章</span></b></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="color:maroon">&nbsp;</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	　　又若有持是經人，若雨下時，起大悲心，如法向空念此經三卷一&#24487;，其雨所霑，面所向方，一切眾生，五逆十惡、一切重罪，悉皆消滅；一切重病，自得痊愈。是諸眾生命終之後，不墮地獄，神生&#20928;土，蓮花化生，何&#20917;持是經者。又若有持是經人，或行於道路，值大風起，吹是持經之人。觸身之塵，是塵所霑，一切眾生，一切惡業，悉皆消滅，更不墮於三惡道，當生天上。故知持經功德，不可思議。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	此經功德不但利一身也。又若有持是經人，若雨下之時，起大悲度世之心，如法向虛空念此經上中下三卷，週完一遍，其雨所霑濡，面所向方隅，一切眾生，五逆十惡、一切重罪，悉皆消散除滅；一切重病，自得痊可安愈。是持經人所向方之諸眾生，命終之後，不墮地獄，神生&#20928;土，不假淫穢，蓮花化生；何況持是經者，其功德詎可量耶？又若有持是經人，或行於道路，值大風起，吹是持經之人，觸身之塵土，是塵所霑，一切眾生，一切惡業，悉自消滅，更不墮於三惡道中，當生天上。故知持經功德，不可思議。</span></p>
	<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">攷證解疑：</span><span lang="EN-US" style="color:maroon"><br>
	</span><span style="font-family: 新細明體; color: maroon">
	持經人無處不慈悲，非但雨下、風起，有大悲心，推言若雨下風起時也。甚言持經之效。大悲憐憫，衰矜恤念世間一切也。釋教云，婆心太切。《詩》云：哀此榮獨。又云，矜不成人。道經云：大悲覺世。持經者憫世人業苦，故起大悲心。五逆，不忠、不孝、不慈、不睦、不義。一云，不敬天地君親師，不敬三寶，不持戒律，不修德行，不明心性。一云，滋縱財、色、名、食、睡。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	十惡，殺、盜、邪、淫、兩舌、妄言、綺語、惡口、貪、嗔、癡。一切重病痊愈。痊，安可也。愈，平愈也。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	蓮花化生，佛家言，西方極樂世界，蓮花生人。道家云，青華長樂界，蓮花化生。又云，欲生因蓮花。言居世出世，不染一塵，妙法生生，無淫穢心。又如天地之初，自然化生成人也。儒者多以兩教為妄。伊尹生於空朵，獨非儒者之聖人乎？且人心如蓮，知蓮生，則心宗印矣。善哉，周子觀蓮，雖愛其處泥不污，亦必別有真見也。故為道學之宗。</span><span lang="EN-US" style="color:maroon"><br>
	</span><span style="font-family: 新細明體; color: maroon">三惡道，地獄、魔鬼、畜生。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	不可思議，不可以心思、不可以言議。見功德莫量也。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	夫道之濟世，真經利人，法雨浸濡，普潤一切，響徹十方，利盡法界。儒家云，有如時雨化之者。又曰，樹之風聲。又曰，不疾而速，所過者化，所存者神，民日遷善而不知為之者。故周公生，而無烈風淫雨，海外向化。人能終至道，持真經，無論雨水所霑，風塵所及，即風雨所不及，水塵所不霑，三千大千世界，永霑法利矣。故曰持經功德，不可思議。</span></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="color:maroon">&nbsp;</span></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">功德品讀三十一章</span></b></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="color:maroon">&nbsp;</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	　　是持經人，若經涉於江河淮海，沐浴其身，是身所霑之水，其中眾生，魚鼇黿鼉，一切水族，是諸惡業，悉皆除滅，盡此一報之身。命過之後，不復更受胎、卵、濕、化一切等身。是持經人口出一切言語音響，一切邪魔外道，聞者皆是清&#20928;法音。是持經人若遇諸神廟，能為其神誦詠是經，是諸鬼神得聞是經，即脫鬼趣，登證仙道，恭敬是人，如奉是帝。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	是持經人功德不但及於人也。若經涉於江河淮海，沐浴其身，是身所霑之水，其中眾生、魚鱉黿鼉</span><span style="color:maroon">
	</span><span style="font-family: 新細明體; color: maroon">
	、一切水族，其前世所造是諸惡業悉皆除滅，盡此見在一世報應之身。命過之後，得證妙果，不復更受胎、卵、濕、化一切等身。是持經人，口出一切言語音響，一切邪魔外道，聞者不知為世間言辭聲氣，皆是清&#20928;法音。是持經人若遇諸神廟，能為其神誦詠是經，是諸鬼神得聞是經，即脫鬼趣，登證仙道，恭敬是持經人，如奉是說經之帝。</span></p>
	<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	經涉。經，歷過也。涉，濟渡也。一云，徒身過水曰涉，如呂祖朗吟飛過洞庭湖，達磨折蘆過江是也。要之凡過水，不拘徒身舟船，皆曰經涉。江河海，皆注水之通名。淮，淮河也。</span><span lang="EN-US" style="color:maroon"><br>
	</span><span style="font-family: 新細明體; color: maroon">沐浴其身，以水澡洗其身也。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	其中眾生，水中一切生物。鱗者魚，甲者鼇、黿、鼉等。一切水生族類，諸惡業悉得除滅，盡此一報而已。死後不復輪轉畜業，若羽、若毛、若鱗、若甲、若介、胎卵濕化一切等身。人雖胎生，此胎字不指人說，只言默屬。蓋龍為水族之尊，尚稱業報，其下水族又可知矣。真持經人身口悉出金光，故言音所及，一切邪魔外道聞者皆是清&#20928;法音。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	為神說經，神脫鬼趣。神雖靈響，露威光，彰報應，尚有趣在。聞此真經，脫其識根，拔其趣意，所謂融盡宿習也。登證仙道，上證真仙之道也。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	神與仙之分別等階。神雖有功德，而功勳顯赫俱在，雖大神亦然。即大賢未融形&#36857;，與入聖而不優之類也。仙則空五蘊，&#20928;九識，遣能所，融事理，雖分五品，比神鬼則高出矣。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	夫聖人出，萬物亨，山不潼，川不涸，鳥獸魚&#40712;咸若。持經人沐浴之法水，水族親霑，又不啻聖王之功化也。龍得法而高悟，法水均霑，有不超脫哉？此野狐之所以得法復人身也。若說經度神鬼脫其趣，如薩祖師度王靈官，普禪師之度關聖賢，令其欽神威，忘宿念也。故至今二聖之恭敬不衰。</span></p>
	<p style="line-height: 150%; margin-top: 0; margin-bottom: 0" align="left">
	<b><span lang="EN-US" style="color:maroon">&nbsp;</span></b></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">功德品續三十二章</span></b></p>
	<p style="line-height: 150%; margin-top: 0; margin-bottom: 0" align="left">
	<b><span lang="EN-US" style="color:maroon">&nbsp;</span></b></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	　　若人在世，不孝父母，不敬三寶，殺生偷盜，邪淫妄語，作種種極重罪業，將命終時，若有道心正信善男善女，於亡者未氣斷時起大悲心，于其頭邊念玉帝尊號七遍，或二七遍，三七遍，四七遍，乃至百遍、千遍，是其亡者生前所造諸不善業，悉得消滅，更不墮諸惡趣，神昇九天，何配受持是此經者？又若復有人自從往劫乃至今身，輪轉人天，漂沉世域，積千愆萬過，在於己身，若遇是持經之人，形影暫映其身，如為帝光之所攝受，或與同語，或聞其聲，如奉帝言道語之所慰諭，彼人罪障永得除滅。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	經之功德，不特下及物，上及鬼神也。若人在世，不敬三寶，殺盜淫妄，作種種極重罪業，將命終時，若有道心正信善男善女，於亡者氣未</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	斷時，起大悲心，于其頭邊念玉帝尊號，或一七、二三四七，乃至百千等遍，是其亡者生前所造諸不善業，悉得消滅，更不墮諸惡趣，神昇九&#28801;上天，何&#20917;受持是此經者。又若復有人，自從往劫，乃至今身，輪轉人天，漂沉世域，積千般愆尤、萬種過失在於己身，若遇是持經、之人形影暫映其身，如為上帝道光之所攝受，或與同語，或聞其聲，如奉上帝法語道言之所慰諭，彼人罪障永得除滅。</span></p>
	<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	三寶，道、經、師也。道為三教之宗，萬有之祖；經為度世津粱；師為人天眼目，不敬所以有一罪。殺生、偷盜、邪淫、妄語，大犯者大罪，萌一念亦有罪。種種，非一端也，言不能盡記。</span><span lang="EN-US" style="color:maroon"><br>
	</span><span style="font-family: 新細明體; color: maroon">正信，至正誠信，一無所為也。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	一七、二三四七、千百遍，或云，言道周天功化，亦是。</span><span lang="EN-US" style="color:maroon"><br>
	</span><span style="font-family: 新細明體; color: maroon">不墮諸惡趣，有善根，無邪念，故不墮惡趣。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	輪轉人天，或人間天上之福。一云，人中福為人天。漂沉世域，生死無常，如萍水浮漂，業趣難脫，似水中沉溺。世域，世間界域也。形影暫映，持經人形影，暫時照映造業人身，如同帝光之所玄攝神受。受或作授，言帝光授與者，非是。大抵光臨人，則肅然敬心無念，故曰攝受。我受其光之法利也。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	同語聞聲。造業者或與特經者共語，或聞持經者聲音。</span><span lang="EN-US" style="color:maroon"><br>
	</span><span style="font-family: 新細明體; color: maroon">道語，大道玄語。或云，道祖之語，太拘。</span><span lang="EN-US" style="color:maroon"><br>
	</span><span style="font-family: 新細明體; color: maroon">慰諭，慰，善言撫慰。諭，教誨命令也。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	罪陣除滅，一切夙世今生罪皆釋，往劫今生障礙皆除也。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	夫經之神功，存亡受益，利及一切，惟正信人有是功。可見以至誠心為本。利亡者，利他人如此，持是經者功德又豈可量哉？觀者勉之。</span></p>
	<p style="line-height: 150%; margin-top: 0; margin-bottom: 0" align="left">
	<b><span lang="EN-US" style="color:maroon">&nbsp;</span></b></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">功德品續三十三章</span></b></p>
	<p style="line-height: 150%; margin-top: 0; margin-bottom: 0" align="left">
	<b><span lang="EN-US" style="color:maroon">&nbsp;</span></b></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	又若持是經人造作長旛，書帝名號于其旛上，懸諸長竿，或在觀宇，或在家庭，是旛被諸風吹所指方面，一切眾生皆霑勝利，一切惡業悉得除滅。又若有持是經人書帝名號，在一切有聲物上，或鍾或磬，鈴鐸鐃鈸，一切道具法事之屬，或以道場，或因戲擊，或被風觸，是聲出時，或遠或近，一切眾生聞是聲已、所有罪障悉得清&#20928;。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">此又申言持經功德也。</span></p>
	<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">長旛書帝號，長竿，俱解見前。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	觀宇，觀中殿宇前。觀，觀也。神在無他心，惟一誠觀之，故神居曰觀。</span><span lang="EN-US" style="color:maroon"><br>
	</span><span style="font-family: 新細明體; color: maroon">家庭，家之庭前。</span><span lang="EN-US" style="color:maroon"><br>
	</span><span style="font-family: 新細明體; color: maroon">所指方面，風吹寶旛，所指方位面向也。</span><span lang="EN-US" style="color:maroon"><br>
	</span><span style="font-family: 新細明體; color: maroon">勝利，解見前。</span><span lang="EN-US" style="color:maroon"><br>
	</span><span style="font-family: 新細明體; color: maroon">鍾磬鈴鐸鐃跋，皆法樂，金屬也。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	一切道具法事之屬，除金、石、絲、竹、匏、土、革、木等樂，與有聲物，或一切道家所用法事之具。</span></p>
	<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	道場，用法具鳴帝號，可也。戲擊如何亦有功？此戲非狂蕩耍戲，或演習法樂，或幼小無知者，或凡愚不知，誤鳴法器及有聲物，或閑時喜樂，鳴有聲物。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	書帝名號，非帝之名。帝號歷劫不磨，迺常住大名，故曰名號。今讚佛云洪名聖號，亦此意。</span><span lang="EN-US" style="color:maroon"><br>
	</span><span style="font-family: 新細明體; color: maroon">風觸聲出，被風吹觸響物聲出也。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	遠近眾生聞聲，罪障悉得清&#20928;。不拘遠近一切眾生，凡聞有帝號之聲者，罪障消除，悉得清&#20928;。</span><span lang="EN-US" style="color:maroon"><br>
	</span><span style="font-family: 新細明體; color: maroon">攷證：</span><span lang="EN-US" style="color:maroon"><br>
	</span><span style="font-family: 新細明體; color: maroon">
	古人制樂，所以諧神人，和上下，&#20917;帝號為玄祖榮名，聞者肅然，法音一振，神功無邊。大舜作樂，百獸率舞，何&#20917;於人？</span><span lang="EN-US" style="color:maroon"><br>
	</span><span style="font-family: 新細明體; color: maroon">
	人聞兵器則威，聞戲具聲則嬉，聞琴則和，何&#20917;法音？</span><span lang="EN-US" style="color:maroon"><br>
	</span><span style="font-family: 新細明體; color: maroon">一切有聲戲具，無論也。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	法具樂器，所以敬共明神，齊一眾志。又書帝號，故聞者敬而罪滅。夫罪障所以報惡人也。聞法音，善心勃然，故罪障悉滅，得清&#20928;。今雷震一聲，聞者敬畏，可以作證。</span><span lang="EN-US" style="color:maroon"><br>
	</span><span style="font-family: 新細明體; color: maroon">解疑：</span><span lang="EN-US" style="color:maroon"><br>
	</span><span style="font-family: 新細明體; color: maroon">
	今世懸旛，及書帝號於法樂道具法事，共一切有聲物上者甚多，聞見者亦不少，罪障不除，何也？書號者非真有正信持經之心，聞見者以為故常，頑心不除，甚至輕慢，浪戲謗瀆，自無善心，何以釋罪。嗚呼，經法帝號，功德難量。先真持經度自己，則不動而敬，不言而信，更以帝號度人，自永利矣。</span></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="color:maroon">&nbsp;</span></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">功德品續三十四章</span></b></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="color:maroon">&nbsp;</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	　　又若有持是經人了悟生死，深入山林，修真學道，或時登臨，上山顧望，目所及處，山林溪谷，含生品類，有形無形，胎卵濕化，蠢動飛&#28659;，種種物類，所有罪業，皆得除滅，身心清&#27972;，命終生天；何&#20917;受持是此經者？當知是人即是道藏功德身也。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">此復申言持經之效。</span></p>
	<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	了悟生死。生死事大，理最難明。依父母之精血，得天地之理氣，生也，所以生，不可知。精耗氣散，神去形枯，死也，所以死，不可知。未知生，未知死，雖能達事變，觀物理，明於言，不昧於行，未為了悟。若有持經人絕聖去智，除二障，斷諸惑，融宿性，成大覺，證三元，登最上，了悟生死根源，即佛家云徹悟也。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	深入山林。昔人云：小隱居山。既云了悟，高山平地，總屬道場，修行何必入山林？大隱居市，理固有然。名山勝景，地靈人傑，真修者，雖無志於山林，幽山茂林，天造地設，以成仙境也。故逸人入焉。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	修真學道。人生正性，至真無假，性道自然，不待學問，自情慾日滋，知誘物化，真者漸假，性道不明。了悟者於山中林下默加修持，以返天真，參學大道，了脫生死。《道德經》云：絕學無憂。此云學道，何也？彼云絕學，絕學之名象意識。此云學道，學曠然無為之道也。夫佛家以了悟為最上。此云了悟，方入山脩真學道，則兩門之品階可知。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	或有時學道人，登高臨水，遊歷勝境，上山四面顧視觀望，目力所及之處，若山若林，水漢澗谷。谷，山之溝壑虛深曠空者也。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	含生品類，含大造生意諸品諸類。有形無形。有形，已生者；無形，未生者。亦有生而不見形者。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	若胎生、若卵生，若因水因土，汙下濕生，若無中生有，化生蠢動飛&#28508;，大造之生，蠢然者物，含生運動，高而飛躍，深而潛藏，介飛&#28508;之間走者，種種一切物類，所有今昔罪業，皆得除滅，身心清&#27972;，無有繫累，命終悉生天上。脩真目望所及物類超濟若此，何&#20917;受持是此經者？當知是持經人功德難窮，即是大道玄藏，不可稱量，大功德身也。夫學道之人，心大慈悲，無不仁愛，未見聞者，心不可見，目望所及，一切物類，念其蠢動含靈，俱有法性，一意慈悲，默然神度，救拔出世，故濟一切。有如是功德。儒書云，致中和，萬物育焉。又立靈臺，望氛侵，察&#28798;祥，曲成萬物，裁成輔相。天地之所不及，使人物生死順受正命，返歸化源，又有何罪業？贊孔子者曰：當年不能窮其學，累世不能殫其蘊。聖不可知之謂神。今贊脩真學道者曰，道藏功德身。亦言其大無不包，深不可測，稱讚難窮耳。觀經者有得焉，方知是義。</span></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="color:maroon">&nbsp;</span></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">功德品續三十五章</span></b></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="color:maroon">&nbsp;</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	　　爾時，天尊謂玉虛上帝言：今我略說，未盡其妙。若廣說之，凡流邪見疑惑不信，是經功德窮劫難言。</span></p>
	<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">爾時，，解見前。</span><span lang="EN-US" style="color:maroon"><br>
	</span><span style="font-family: 新細明體; color: maroon">天尊，元始至尊也。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	謂，告語也，元始告玉虛明皇天之上帝言。一云玉清玄虛上帝。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	今我略說，未盡其妙。今元始指說經之時而言也。我，元始自己稱謂也。略說，稍說大略也。未盡其妙，未盡言道之要妙與夫最上功德也。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	若廣說之，此經言持經功德，利人利物，利存利亡，利有形，利無形，利己利他，利天利地，亦云廣矣。猶云若廣說之，凡邪不信。此所言者，一世界人物，今昔天地存亡，若三千大千無量世界，從劫至劫，無量數劫，一未來世，一切未來世，無始之始，無終之終，若有知，若無知，若聞見，若不聞見，若思議，若不思議，若有盡量，若無盡量，一切功德，俱在是經，與持經者，若為廣布宣說其妙，凡流邪見疑惑不信。凡，凡世庸人；流，流俗之類。如同流水，不能拔萃也。邪見，偏邪之見，不正大也。疑，智見不央，兩可未定。惑，私意起，紛紛縈縈，是非莫知，雜亂無準見，故不信此經有無盡量之利益也。是經功德窮劫難言，窮無量劫數，亦難盡言。一云，窮盡歷劫言不盡。大抵元始永在，劫數無盡，經功難窮，大道莫量，終是言不盡。夫大道無言，妙法無象，真經無字，可施可受，可見可聞，可言可得，皆第二義耳。故我太上化生無量數劫，說法萬二千天，歷度遐方，著經億萬，一化千七百年，譚經九萬餘度，猶云吾不知其名，強名曰道。孔子繼往開來，啟蒙萬古，迺曰無知也。釋迦佛說法四十九年，譚經三百餘會，著經律論三藏，且云我今略說，無力說盡。顏子卓立，心齋坐忘，亦云雖欲從之，未由也已。此經為萬法之宗，其功德果然說不盡，最上功德。說也說不得。說了，人亦明不得。故儒家之無為而治，道家之真玄功德，佛家之身命布施，西來正義，皆不可以言傳者矣。善乎，斷輪之妙，得心應手。莊子，三教之宗匠也，故六合之外，存而不論，六合之內，淪而不議，非不能言，言易起人之惑，不如無言。即夫子罕言命，性道不可得聞之意也。佛氏迺言許多世界景色，分諸事理，姑不論其茫茫無稽，即有所據，言不能盡者尚多也。從其教者以為佛說人所不能說，妄以為高，不知佛生外域，殊俗異類，要荒小固，環之者眾，釋氏就其見言之，中國不知。妄云佛見之廣。試觀中華，百里不同風，燕、越、泰、齊、山川風北，不&#24487;歷者不能知，&#20917;西域之遠，可詳攷耶？即有史冊，亦風聞雜記，寧保無差乎？人好異者多，不究是非，使佛果周知，如何所著經典不造唐文入中國，三番譯，迺成章耶？既不知唐言唐文，所言者必其所鄰之國，或效莊子之設喻言道，亦有之矣。人不細攷，謬言高下，何其好異之過也？噫，不言諸界，不玆人之惑，略言功化，以啟人之蒙，示真意，顯正法，此道之所以為實益也。學者尚悉心究之。</span></p>
	<p style="line-height: 150%; margin-top: 0; margin-bottom: 0" align="left">
	<b><span lang="EN-US" style="color:maroon">&nbsp;</span></b></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">功德品續三十六章</span></b></p>
	<p style="line-height: 150%; margin-top: 0; margin-bottom: 0" align="left">
	<b><span lang="EN-US" style="color:maroon">&nbsp;</span></b></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	　　于時，玉虛上帝聞是說已，心生歡喜，不勝踊躍，瞻仰慈顏，稽首讚歎，而作頌曰：九天之上，謂之大羅，玉京金闕，雲層峨峨。中有天帝，仁慈惠和，至道無敵，降伏眾魔。天寶靈符，玉律金科，神仙億萬，幢幡眾多。聞者罪滅，永出愛河。是號玉皇，穹蒼真老，妙圓清&#20928;，智慧辯才，至道至尊，三界師，混元祖，無能勝主，四生慈父，高天上聖，大慈仁者。十號圓滿，萬德周身，無量度人，拔生死苦。</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">爾時，玉虛上帝說是頌十號已，諸天聖眾異口同音，歎未曾有。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">此言聞經欽受喜慶之義。</span></p>
	<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">于時，于天尊說此經神咒功德品已竟之時。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	玉虛上帝聞是說已，心生歡慶喜悅，不勝歡騰踊躍，瞻仰玉帝慈顏，稽首讚嘆，而作頌美之辭曰：九天之上，謂之大羅，玉京金闕，俱解見前。</span><span lang="EN-US" style="font-family:
&quot;New MingLiu&quot;;color:maroon"><br>
	</span><span style="font-family: 新細明體; color: maroon">
	雲層峨峨，峨峨，巍然高峽也。大羅金闕，法雲祥光，層覆無極，峨然巍崇，峽廣莫量。采和云，玉京官闕高嵯峨。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">中有天帝，金闕中有萬天教主之玉帝。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">
	仁慈惠和，大仁大慈，至惠至和。惠，不是愛利，歷劫生化，人物各足，無所不與，故言惠。至道威德無敵，降伏一切眾魔。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">
	天寶靈符，諸天寶崇玄靈真符也。一云寶作珍奇，不可從。玉律金科，玄戒天律金格也。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">
	神仙億萬，侍宸聖眾，百千萬億，法幢寶幡以為儀衛，眾多莫量。聞名號法音者罪盡消滅，永出愛河。眾生萬有，諸業易斷，惟愛難割，歷劫漂沉，未能頓出，永出愛河，業根斷矣。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">
	是號玉皇，解見前。穹蒼真老，玄穹無極，蒼空莫量，無始真老。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">
	妙圓清&#20928;，奇妙圓滿，真清真&#27972;。智慧辯才，大智大慧，妙辯宏才。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">至道至尊，至道無極，至尊無對。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">三界師，天地人三界之宗師。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">
	混元祖，無始之先，天地未分，世界未有，帝真長在，歷劫真宗。故</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">曰混元之祖。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">
	無能勝主，三教萬法，一切聖人無能比肩，皆以為主。故云無能勝。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">
	四生慈父，四生，胎卵濕化。皆賴帝德，以生以成，善始善終，並以道濟，故曰四生慈父。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">
	高天上聖，諸天無如大羅天高，諸仙諸佛無如玉帝尊，故曰高天上聖。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">
	大慈仁者，大慈大仁，無盡量者。十號圓滿，自穹蒼至仁者十號。玉帝行德神功，皆周完圓滿如此。萬德周身，帝德無邊，此云萬德周身，約言也。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">無盡量度人，拔一切生死苦。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">
	爾時，玉虛上帝說是頌及十號已，諸天一切聖眾，異口同音，欺未曾有。聞此妙法，聖號至德，歷劫難也逢，故聖眾同稱歡，未曾見此希有。一云，欺世間未曾有此。夫帝之功德若此之，觀經者大悟真脩，斯不愧矣。</span></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="font-family:&quot;New MingLiu&quot;;
color:maroon">&nbsp;</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">皇經集註卷之七竟</span></td>
        </tr>
		</table>
    <p>　</p>
    <table border="1" cellspacing="1" width="100%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>