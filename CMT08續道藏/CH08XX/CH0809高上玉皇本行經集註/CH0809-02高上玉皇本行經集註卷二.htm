<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">
<link rel="File-List" href="CH0809-02高上玉皇本行經集註卷二.files/filelist.xml">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
<!--[if !mso]>
<style>
v\:*         { behavior: url(#default#VML) }
o\:*         { behavior: url(#default#VML) }
.shape       { behavior: url(#default#VML) }
</style>
<![endif]--><!--[if gte mso 9]>
<xml><o:shapedefaults v:ext="edit" spidmax="1027"/>
</xml><![endif]-->
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../CMTS000.htm">
    <img src="../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size: 18.0pt; font-family: 新細明體; color: maroon">
		高上玉皇本行經集註</span></b></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		經名：高上玉皇本行經集註。簡稱《皇經集註》。明全真道士周玄貞撰。匯集宋金元明諸家《玉皇經》註，並附《玉皇心印經註》。十卷。底本出處：《萬曆續道藏》。</span></td>
      </tr>
		<tr>
        <td width="97%" align="center">
    <p style="line-height: 150%; margin-top: 0; margin-bottom: 0"><b>
	<span style="font-size: 16.0pt; font-family: 新細明體; color: maroon">皇經註解卷之二</span></b></p>
	<p style="line-height: 150%; margin-top: 0; margin-bottom: 0">
	<span style="font-family: 新細明體; color: maroon">文昌開化帝君張校</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">純陽警化帝君呂閱</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">長春輔化真君丘編</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">雷霆大元帥鄧天君訂証</span></p>
	<p style="line-height: 150%; margin-top: 0; margin-bottom: 0">　</p>
	<p style="line-height: 150%; margin-top: 0; margin-bottom: 0"><b>
	<span style="font-size: 14.0pt; font-family: 新細明體; color: maroon">皇經集註目錄</span></b></p>
	<p align="left" style="line-height: 150%; margin-top: 0; margin-bottom: 0">　</p>
	<p style="text-indent: -12.0pt; line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">本經三卷</span><span lang="EN-US" style="font-family:&quot;New MingLiu&quot;;
color:maroon">&nbsp; </span>
	<span style="font-size: 9.0pt; font-family: 新細明體; color: maroon">一萬二千三十六字。</span><span lang="EN-US" style="font-size:9.0pt;font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">上卷　　中卷　　下卷</span><span style="font-family:&quot;New MingLiu&quot;;color:maroon">
	</span></p>
	<p style="text-indent: 24.0pt; line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">五品</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">清微天宮神通品第一</span><span lang="EN-US" style="font-family:&quot;New MingLiu&quot;;color:maroon">&nbsp;
	</span><span style="font-family: 新細明體; color: maroon">係上卷。</span><span lang="EN-US" style="font-family:&quot;New MingLiu&quot;;
color:maroon"><br>
	</span><span style="font-family: 新細明體; color: maroon">太上大光明圓滿大神咒品第二</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">玉皇功德品第三</span><span lang="EN-US" style="font-family:&quot;New MingLiu&quot;;color:maroon">&nbsp;&nbsp;
	</span><span style="font-family: 新細明體; color: maroon">俱中卷。</span><span lang="EN-US" style="font-family:&quot;New MingLiu&quot;;
color:maroon"><br>
	</span><span style="font-family: 新細明體; color: maroon">天真護持品第四</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">報應神驗品第五</span><span lang="EN-US" style="font-family:&quot;New MingLiu&quot;;color:maroon">&nbsp;&nbsp;
	</span><span style="font-family: 新細明體; color: maroon">俱下卷。</span></p>
	<p style="text-indent: -12.0pt; line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">本經集註十卷</span><span lang="EN-US" style="font-family:&quot;New MingLiu&quot;;
color:maroon">&nbsp; </span>
	<span style="font-size: 9.0pt; font-family: 新細明體; color: maroon">十萬餘言。</span><span lang="EN-US" style="font-size:9.0pt;font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">首卷　</span><span style="font-size: 9.0pt; font-family: 新細明體; color: maroon">諸真序、前序；附攷義、管見序。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">二卷　三卷　四卷　</span><span style="font-size: 9.0pt; font-family: 新細明體; color: maroon">俱上卷註。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">五卷　六卷　七卷　</span><span style="font-size: 9.0pt; font-family: 新細明體; color: maroon">俱中卷註。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">八卷　九卷　十卷　</span><span style="font-size: 9.0pt; font-family: 新細明體; color: maroon">俱下卷註。</span></p>
	<p style="text-indent: -12.0pt; line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">　</p>
	<p style="line-height: 150%; margin-top: 0; margin-bottom: 0"><b>
	<span style="font-size: 14.0pt; font-family: 新細明體; color: maroon">高上玉皇本行集經卷上</span></b></p>
	<p style="text-indent: 24.0pt; line-height: 150%; margin-top: 0; margin-bottom: 0">
	<b><span style="font-family: 新細明體; color: maroon">清微天宮神通品第一</span></b></p>
	<p style="text-indent: 24.0pt; line-height: 150%; margin-top: 0; margin-bottom: 0" align="left">　</p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	祖天師云：清微天宮，超絕三界，塵染悉&#20928;，虛玄明妙，微不可窮。居三清境，是大天宮，玉帝居也。元始演經，御此妙界，至聖妙用，運化無方，不可測識。經演此義，為最上品，非神智妙慧不能明了，故曰神通品第一。愚按古義云：妙化不測之謂神，周貫無遺之謂通。迺五品之冠，三巷之宗。丹臺契此，全經可曉。</span></p>
	<p style="text-indent: 24.0pt; line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">神通品一章</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">爾時，元始天尊</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	爾時，者，無極分景之初，太玄開化之始，萬聖良緣妙際，此經將演之時也。元，大也，首也。始，初也。萬聖闡化，肇端於元始。故曰元始天尊。</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">在清微天中</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span lang="EN-US" style="color:maroon"><!--[if gte vml 1]><v:shapetype id="_x0000_t75"
 coordsize="21600,21600" o:spt="75" o:preferrelative="t" path="m@4@5l@4@11@9@11@9@5xe"
 filled="f" stroked="f">
 <v:stroke joinstyle="miter"/>
 <v:formulas>
  <v:f eqn="if lineDrawn pixelLineWidth 0"/>
  <v:f eqn="sum @0 1 0"/>
  <v:f eqn="sum 0 0 @1"/>
  <v:f eqn="prod @2 1 2"/>
  <v:f eqn="prod @3 21600 pixelWidth"/>
  <v:f eqn="prod @3 21600 pixelHeight"/>
  <v:f eqn="sum @0 0 1"/>
  <v:f eqn="prod @6 1 2"/>
  <v:f eqn="prod @7 21600 pixelWidth"/>
  <v:f eqn="sum @8 21600 0"/>
  <v:f eqn="prod @7 21600 pixelHeight"/>
  <v:f eqn="sum @10 21600 0"/>
 </v:formulas>
 <v:path o:extrusionok="f" gradientshapeok="t" o:connecttype="rect"/>
 <o:lock v:ext="edit" aspectratio="t"/>
</v:shapetype><v:shape id="_x0000_s1025" type="#_x0000_t75" style='width:16.5pt;
 height:17.25pt' o:bullet="t">
 <v:imagedata src="CH0809-02高上玉皇本行經集註卷二.files/image001.png" o:title=""/>
</v:shape><![endif]--><![if !vml]><img border=0 width=22 height=23
src="CH0809-02高上玉皇本行經集註卷二.files/image002.jpg" alt="*" v:shapes="_x0000_s1025"><![endif]></span><span style="font-family: 新細明體; color: maroon">清微天，解見前。</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">玉京金闕</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span lang="EN-US" style="color:maroon"><!--[if gte vml 1]><v:shape
 id="_x0000_s1026" type="#_x0000_t75" style='width:16.5pt;height:17.25pt'
 o:bullet="t">
 <v:imagedata src="CH0809-02高上玉皇本行經集註卷二.files/image001.png" o:title=""/>
</v:shape><![endif]--><![if !vml]><img border=0 width=22 height=23
src="CH0809-02高上玉皇本行經集註卷二.files/image003.jpg" alt="*" v:shapes="_x0000_s1026"><![endif]></span><span style="font-family: 新細明體; color: maroon">紫清白真人云：玉帝所居，白玉為京，黃金為闕，非世金玉，神通妙化，碧天瓊琅，莊嚴官城。故曰玉京金闕。</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">七寶玄苑</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span lang="EN-US" style="color:maroon"><!--[if gte vml 1]><v:shape
 id="_x0000_s1027" type="#_x0000_t75" style='width:16.5pt;height:17.25pt'
 o:bullet="t">
 <v:imagedata src="CH0809-02高上玉皇本行經集註卷二.files/image001.png" o:title=""/>
</v:shape><![endif]--><![if !vml]><img border=0 width=22 height=23
src="CH0809-02高上玉皇本行經集註卷二.files/image003.jpg" alt="*" v:shapes="_x0000_s1027"><![endif]></span><span style="font-family: 新細明體; color: maroon">白真人云：七寶者，碧玉、瑤階、琉璃宮、&#34412;文壁、白玉城、丹闕、金色徹照光，迺號七寶。一云玻&#29896;、水晶、珍珠、瑪瑙、珊瑚、琥珀、碑磲。玄苑，重玄秘苑也。</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">玉皇宮殿，陞光明座，</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span lang="EN-US" style="color:maroon"><!--[if gte vml 1]><v:shape
 id="_x0000_s1028" type="#_x0000_t75" style='width:16.5pt;height:17.25pt'
 o:bullet="t">
 <v:imagedata src="CH0809-02高上玉皇本行經集註卷二.files/image001.png" o:title=""/>
</v:shape><![endif]--><![if !vml]><img border=0 width=22 height=23
src="CH0809-02高上玉皇本行經集註卷二.files/image002.jpg" alt="*" v:shapes="_x0000_s1028"><![endif]></span><span style="font-family: 新細明體; color: maroon">張子房云：元始時臨御玉皇殿，陞大光明玄聖之寶座。</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">與無鞅數眾，宣說靈寶清&#20928;真一不二法門。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	子房云：元始登座，無量真聖來集，故曰與無鞅數眾，宣明玄靈妙寶，清&#20928;無染，至真玄一秘妙，無間無雜，不二之法門。十方集說云：人之元神，性命之宗。是大天尊，清微天界，身固有之。玉京金闕，七寶莊嚴，人人本具，而性命陰陽神氣精又身之七寶。則琅庭玄苑，天人一致。天君泰然，則玉皇光明之座可陞，百體從令，凝神會道，即天尊御座，與無鞅真宣靈寶清&#20928;真一不二之法門也。然道無形&#36857;，了悟明徹，秘臻妙境，若大路然，入之有自矣。故曰法門。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">　</p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0">
	<span style="font-family: 新細明體; color: maroon; font-weight: 700">神通品二章</span></p>
	<p style="line-height: 150%; margin-top: 0; margin-bottom: 0" align="left">　</p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">是時</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span lang="EN-US" style="color:maroon"><!--[if gte vml 1]><v:shape
 id="_x0000_s1029" type="#_x0000_t75" style='width:16.5pt;height:17.25pt'
 o:bullet="t">
 <v:imagedata src="CH0809-02高上玉皇本行經集註卷二.files/image001.png" o:title=""/>
</v:shape><![endif]--><![if !vml]><img border=0 width=22 height=23
src="CH0809-02高上玉皇本行經集註卷二.files/image002.jpg" alt="*" v:shapes="_x0000_s1029"><![endif]></span><span style="font-family: 新細明體; color: maroon">是元始陞座之時。</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">玉皇尊帝</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span lang="EN-US" style="color:maroon"><!--[if gte vml 1]><v:shape
 id="_x0000_s1030" type="#_x0000_t75" style='width:16.5pt;height:17.25pt'
 o:bullet="t">
 <v:imagedata src="CH0809-02高上玉皇本行經集註卷二.files/image001.png" o:title=""/>
</v:shape><![endif]--><![if !vml]><img border=0 width=22 height=23
src="CH0809-02高上玉皇本行經集註卷二.files/image002.jpg" alt="*" v:shapes="_x0000_s1030"><![endif]></span><span style="font-family: 新細明體; color: maroon">尊帝，其崇無比，故云然。</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	與諸天真、飛天大聖、無極神王、靈童玉女九千萬人清齋建節，侍在側焉。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	子房云：與，同也。諸，眾也。玉帝同眾天仙真人妙運助化，昇度神通，飛天之大聖、三千大界、無量之外諸天地無極方之神王，少陽梵氣、應感侍啟之靈童，少陰梵氣、宣化傳奏之玉女，大計九千萬之神人。不露神光，歸真元始，清齋持建寶節，侍列於元始光明座之傍。天猷副元帥云：人身有真主元神，靈通不拘。亦有飛天大聖，神氣扶衛一身。無間隙處，亦有無極神王，少陽之玄光，少陰之靈運，亦有靈童玉女。心同於道，則陽剛大數，亦云九千萬，身神朝元。清齋，無貳爾心；建節，身無惰儀。管見云：人與天地一般，當清明不雜。元神御極之時，果如顏子之心齋，如法家之持幢，唱恭無二，則從令天君而道得矣。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">　</p>
	<p style="text-indent: 24.0pt; line-height: 150%; margin-top: 0; margin-bottom: 0">
	<span style="font-family: 新細明體; color: maroon; font-weight: 700">神通品三章</span></p>
	<p style="text-indent: 24.0pt; line-height: 150%; margin-top: 0; margin-bottom: 0" align="left">　</p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">于是</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span lang="EN-US" style="color:maroon"><!--[if gte vml 1]><v:shape
 id="_x0000_s1031" type="#_x0000_t75" style='width:16.5pt;height:17.25pt'
 o:bullet="t">
 <v:imagedata src="CH0809-02高上玉皇本行經集註卷二.files/image001.png" o:title=""/>
</v:shape><![endif]--><![if !vml]><img border=0 width=22 height=23
src="CH0809-02高上玉皇本行經集註卷二.files/image002.jpg" alt="*" v:shapes="_x0000_s1031"><![endif]></span><span style="font-family: 新細明體; color: maroon">于是，就此際會也。</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	玉帝知時欲至，即於會前，舉六通力，放大光明，遍照諸天無極梵剎，一切境界皆大震動，十方無極一切世界，俱同&#29792;璃玻&#29896;，無有隔礙。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span lang="EN-US" style="color:maroon"><!--[if gte vml 1]><v:shape
 id="_x0000_s1032" type="#_x0000_t75" style='width:16.5pt;height:17.25pt'>
 <v:imagedata src="CH0809-02高上玉皇本行經集註卷二.files/image001.png" o:title=""/>
</v:shape><![endif]--><![if !vml]><img border=0 width=22 height=23
src="CH0809-02高上玉皇本行經集註卷二.files/image002.jpg" v:shapes="_x0000_s1032"><![endif]></span><span style="font-family: 新細明體; color: maroon">梓童云：玉帝知道開玄光，文明將啟，演法傳經之時欲至，即於盛會前，彰舉六通之法力，放普照最大之光明，遍照無量天，無窮極諸天帝神真所居之玄梵官剎、一切神御之境界，皆大震驚而竦動。盡十方無極量一切仙佛之世界，俱同&#29792;璃玻&#29896;之寶，光明瑩徹，盡照畢見，無有間隔滯礙不見之處。張紫陽云：六通，視通、聽通、神觸通、神會通、夙神通、預照通，即佛家所謂天眼等六通也。梵剎，仙帝神居，妙麗天上，不依階塵，未嘗毀壞，巍然不拔，凡目難見，故曰梵剎。一切境界，各神所居之境。其境之界，一切世界，不止人間諸界，天境亦謂之世。&#29792;璃雖有形光，而乘物畢見；玻&#29896;之寶，無有漏脫，而物無不見。玉帝光明，射盡諸界，幽閤悉輝，豈有隔礙。以如字言者，恐人不省，故比喻而論耳。管見云：人性光明，本無不通，以元神失主，故有隔礙。或聞不見，或見不聞，或知不言，或言不知，或蔽人己，或惑先後，玆不能六通也。若了徹性命，元神時御，則普照天人，表堿}觸。紫府丹臺，黃庭玄界，身神故址，本有天垣，皆光耀見輝，無有遮滯，盡被光明，豈非玻&#29896;&#29792;璃之載物無隱障耶？雖然，道固本明，明之非易，未知不可強，已知不可惑。不先不後，了悟實難。人能如玉帝，觀時至而顯光，復日新而常泰，則大光明終不晦，道其永彰矣。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">　</p>
	<p style="text-indent: 24.0pt; line-height: 150%; margin-top: 0; margin-bottom: 0">
	<span style="font-family: 新細明體; color: maroon; font-weight: 700">神通品四章</span></p>
	<p style="text-indent: 24.0pt; line-height: 150%; margin-top: 0; margin-bottom: 0" align="left">　</p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">十方聖眾，並乘五色瓊輪、琅輿碧輦九色玄龍、十絕羽蓋。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	雷祖云：十方，四正四隅及上下也。聖眾，十方真聖神眾也。睹玉帝所放光明，並皆乘駕五釆文色瓊玉之輪，琅秀華輿，蒼碧寶筆，九色華光玄龍，十絕無倫之羽蓋。白玉蟾云：五色，青黃赤白黑也。輪，車之兩輪。輿，車也。筆，帝王車駕之總名。九色，青色、赤色、黃色、白色、黑色、紫色、碧色、太玄色、金光明色。玄龍，有龍光象，不見形骸。十絕，十極所無，神奇絕倫，靈鳳祥鸞之羽蓋。道經云：羽蓋，即高柄羽扇。一云神仙帝真輦行時，有瑞羽法節以為之蓋。後說尤妙。管見云：人秉五行金木水火土之元靈，各有法寶，仙真道成，諸寶擁隨法駕。人能默朝上帝，效法於天，身中神集，正氣呈秀。瓊玉輪、琅玗真、碧寶筆、九氣靈色玄化之神龍、十絕無儔之羽蓋，昔在一身中矣，豈獨天地神聖有哉？噫，惟真得者知之。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">　</p>
	<p style="text-indent: 24.0pt; line-height: 150%; margin-top: 0; margin-bottom: 0">
	<span style="font-family: 新細明體; color: maroon; font-weight: 700">神通品五章</span></p>
	<p style="text-indent: 24.0pt; line-height: 150%; margin-top: 0; margin-bottom: 0" align="left">　</p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	麟舞鳳唱，肅歌噹噹，靈妃散花，金童揚煙，讚詠洞章，浮空而來。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	虛靜天師云：聖眾駕行，有麒麟導舞，鳴鳳和唱，嘯聲和雅，其歌嗈嗈。天靈妃御，散布瓊花；隨侍金童，輝揚祥煙，讚唱歌詠玄洞寶章，同護神駕，浮凌虛空，而來帝京。十方人云：神帝行駕，有靈童、釆女歌隨，麟舞鳳唱，侍衛童女舞唱，效麟法鳳也。故曰：嘯歌嗈嗈。此說太鑿。神駕行有麟鳳，即今帝乘御看馬之類。況道經有云：天帝行時，龍翔鳳舞。蓋天上太和仙景，自有此意。又云，龍豹長嘯於山林，則嗈嗈嘯歌。為真麟鳳無疑。不然，舜帝作樂於岐山，何為鳳凰儀而百獸舞耶？觀經味此，當從前說。管見云：人能修道，默順帝則，禮元皇，身中太和，天籟鳴唱，玄&#33033;安適，雅如麒麟之舞，鸞鳳之鳴，嗈嗈可樂。陽精煥彩，陰華呈露，恍見靈妃散花，金童揚煙，秘樂玄韻，即天人讚詠洞章，對越元神。如憑虛御風，是亦聖眾浮空來帝闕也。此人人之同具，惟有志者驗焉。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">　</p>
	<p style="text-indent: 24.0pt; line-height: 150%; margin-top: 0; margin-bottom: 0">
	<span style="font-family: 新細明體; color: maroon; font-weight: 700">神通品六章</span></p>
	<p style="text-indent: 24.0pt; line-height: 150%; margin-top: 0; margin-bottom: 0" align="left">　</p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	是時梵天一切金仙、大乘菩薩、四眾八部，承斯光照，皆乘金碧飛雲玉輿，九霞流景，慶霄四會，三辰吐芳，飛香八湊，旋繞道前。雨眾妙花，如雲而下，遍覆會前。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	子房云：此時諸梵天，一切大覺金仙、了悟大乘正道之大士、天神魔鬼之四眾、天龍八部，承此光明之照，皆乘金光碧色飛雲寶玉輦輿，所被九霞之服，流散妙景，以慶吉之霄。四眾集會，日月星三辰為之吐芳秀，散飛異香，八埏環奏，眾聖呈此秘妙，旋繞周折於大道之前，雨降奇妙天花，如眾雲之垂下，遍覆蓋盛會之前。麻姑云：梵天，最上寶林瓊宮，凡世未見，隱妙莫窮。故曰梵天。金仙，金剛不壞之仙。大乘菩薩，若觀音大士等。四眾，仙眾、將眾、男神、女神也。或亦分天神魔鬼，俱通。若云道俗僧尼，非也。蓋天上凡身難至，故不言此四眾。八部，神部、將部、天人天丁部、金剛部、龍王部、夜光女使部、修羅部、夜叉部也。九霞，碧霞、彩霞、紫霞、丹霞、雲霞、煙霞、瑞光霞、景輝霞、普運寶霞。九色玄光，流此異景，蓋衣之光。亦云神之隨形妙好，不專在衣被也。慶霄，云佳辰，亦云慶覲神霄也。四會，天良會、神吉會、時際會、緣&#20945;會也。不專言四眾之會也。旋繞道前，飛香八&#20945;之旋繞，亦云聖眾旋繞也。如雲而下，遍覆會前，妙花如雲之下，盡覆會前。或專言聖眾如雲而下，太鑿。管見云：人身之神甚多，元神弗御則眾神不呈靈。惟修真之士，默朝真主，萬神恭謁，靈府玄光，諸奇百妙，一一&#20945;顯。元神會前，諸禎列瑞，如祥雲遍覆，我與天上不二矣。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">　</p>
	<p style="text-indent: 24.0pt; line-height: 150%; margin-top: 0; margin-bottom: 0">
	<span style="font-family: 新細明體; color: maroon; font-weight: 700">神通品七章</span></p>
	<p style="text-indent: 24.0pt; line-height: 150%; margin-top: 0; margin-bottom: 0" align="left">　</p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	是時帝光遍照諸天，下燭十方無極世界，同玄都境。凡彼人間，上近九天，通接交連，至親至邇。凡彼下方無極世界，山陵坡&#22338;，溝澗溪谷，緬平如掌。六合至邇，三境非遼。天寶臺殿，星羅人間。瓊瑰羅列，朗耀雲衢。七寶欄循，以界道路。玉樹仙花，蒨燦珠寶，景秀丹田，芝草綿覆。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	天真皇人云：是時玉帝之光，自此世界三十六天遍照及三千大界之諸天，下照燭盡十方無極量之世界，俱皆光明，同於玉帝所居玄都境界。凡彼各法界人世間，承此光照，無有隔礙，上近於九陽妙化之天。天地人間，通明相接，交互合連，極其親近。凡彼各下方無極世界，高大山陵，崎嶇坡&#22338;，污下之溝澗溪谷，緬然平正，如人手掌。盡上下四方之六合，聯屬至近，三清境界，亦非遼遠。天上珍寶之臺閣殿宇，如星辰明密，羅布於人間，瓊瑤瑰玉，張羅陳列，朗然光耀於雲空衢路。七寶妙成之欄循，以分界道路。玉枝寶樹，仙瑞奇花，蒨燦珠珍之寶，妙景秀輝。丹田瑞芝靈草，綿結覆蔭。石杏林考義云：人王之居曰京都，玉帝之居，妙冠諸天，世所難見，故曰玄都。平時天清地濁，神靈人愚，若不連接，非親邇也。帝光照徹，神機妙聯，故上下連，神人親近也。九天，九上界三十六天，非止九也。山舉高大者而言。陵，丘大阜也。坡，地之失平者。&#22338;，山嶺之崎嶇者也。深長曰溝。山夾水曰澗。水之流注處曰溪。山之大虛曰谷。緬，坦平也。地有山水谷澗，本不平也。帝光覆照，妙意融溢，故盡各世界之地皆平。瓊，美石。瑰，玉類也。紛然並陳曰羅列。雲衢，天端之路。橫曰欄，豎曰楯，即世之排攔也。蒨，華光之顯輝者。珠寶，珠寶之實。丹田，玄都丹陛之田耳。管見云：人身有天地，陰陽之元秘不交，則上下間隔遼異。若元神御光，天輝煥發，則地天泰、上下融，高下曲轉，並親邇妙合矣。身中本有之寶，妙顯神映，與天上何殊？丹田御神之地，奇景秀見，靈孕神芝，綿覆呈瑞已，欄楯仙花，何待遠求。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">　</p>
	<p style="text-indent: 24.0pt; line-height: 150%; margin-top: 0; margin-bottom: 0">
	<span style="font-family: 新細明體; color: maroon; font-weight: 700">神通品八章</span></p>
	<p style="text-indent: 24.0pt; line-height: 150%; margin-top: 0; margin-bottom: 0" align="left">　</p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	時彼下方，皆見諸天鈞天妙樂，隨光旋轉，自然振響。又復皆見鸞嘯鳳唱，飛嗚應節，龍戲麟盤，翔舞天端，諸天寶花，零亂散落，&#24487;滿道路。是時凡聖駭異，幽暗開光，天人悅慶，踴躍懽忻。凡夫學士，盡得飛昇，仰觀劫仞寶臺，俯眄紫雲彌羅。是諸世界，一切人民，成臻道&#28801;；白首面皺，皆得化度；紺髮朱顏，少壯幼稚，轉增形容，光澤美好，苦惱痊平，普蒙解脫，安樂快然。天下歌謠，欣國太平。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	長生大帝云：當彼帝光遍照之時，各世界下方人民，皆見各天鈞天上秘之妙樂，隨帝光旋轉繞動，自然聲振而音響。又復盡見瑞鸞歌嘯，靈鳳和唱，飛動聲嗚，悉應節奏，玄龍舞戲，祥麟旋盤，翱翔舞動於天端。諸天上珍寶之花，紛零飄亂，布散降落，周遍充滿於諸界道路。此時凡夫聖人，皆震駭驚異，幽隱黑暗，盡開光明。天神民人，並皆豫悅喜慶，踴躍鼓舞，懽暢忻樂。無知凡夫、學道士人，皆得神遊玉京，飛昇天上，仰觀劫仞高隆諸寶之臺，俯眄紫雲覆映彌羅之界。是諸世界，一切諸人兆民，咸皆臻於道&#28801;妙化之域。白頭皺面之老，盡得化度為紺黑之髮，紅朱之顏。少年壯夫，幼小童稚，轉增加華麗，形容光輝，潤澤粹美奇好。眾苦諸惱，痊泰安平。普三千大界老幼，盡蒙悟解超脫，安逸喜樂，心意快然。各天下皆謳歌誦謠，欣樂國運之太平。雷門使者云：鈞天妙樂，金為八音之首。上梵玄韻，不毀之金元。諸韻諧和，無亂無毀，聲律之宗。一云，不調自勻，世所希聞，故曰鈞天。又云，大造為洪鈞，道化妙運，自然太和，天樂之妙，是大造之化，故曰鈞天。踴躍懽忻，手舞足蹈而喜也。八尺曰仞。天之寶臺，歷眾劫難毀，非可磨消者，故曰劫仞。仰觀，舉目觀。俯眄，低首顧視也。紫雲彌羅，黃老寶境，非俯視者對寶臺言，若有俯仰之義。紺，深青揚赤色。紺髮，即今言&#32511;鬢。管見云：人有陰陽，身分上下，上&#28801;常清，下氣常濁。惟氣問而不和，則上、妙不見不聞，而衰損弱虛，遂乘以息。人既符大道，會元秘，輝妙景，則真聞秘音，真見玄化，鈞天雅奏、麟鳳龍鸞，悉顯奇矣。瓊花飄瑞，周徹美觀，陰陽氣承佳鬱，神若驚駭。一切幽閤光明，上下和暢，即天人之踴躍懽忻矣。陰消復，妙意昇玄，是凡夫學士盡昇也。上瞻碧寶之臺，俯顧通玄之境，國富民安，氣和神泰，衰者壯，平者泰，不足者有餘，易筋換髓，終保太和，周身順熙，快此妙化。非老者返少，少壯增好，天下歌謠，欣國太平之義哉。吁，此實理也。達者味焉。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">　</p>
	<p style="text-indent: 24.0pt; line-height: 150%; margin-top: 0; margin-bottom: 0">
	<span style="font-family: 新細明體; color: maroon; font-weight: 700">神通品九章</span></p>
	<p style="text-indent: 24.0pt; line-height: 150%; margin-top: 0; margin-bottom: 0" align="left">　</p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	當爾之時，神風遐著，萬&#28801;揚津，天震地裂，枯骨更生，沉尸飛魄，皆得復形。酆都鐵圍，長夜九幽，即時破壞，地獄苦魂，化生諸天，三惡道苦，一時解脫。時諸罪眾，以斯光力，得生十方諸大天宮。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	魏伯陽云：當天下歌欣太平時，帝德神風，遐遠鼓著，妙有萬&#28801;，揚太和津。乾發生機，陽剛行健，天震玄輿；坤開成運，陰柔效順，地裂靈幽。已枯之骨，更復迴生，沉滯之尸，渙飛之魄，皆得復形，無拘無散。冥府酆都，大鐵圍山，大鐵圍城，冥冥長覆，九幽黑獄，即時破壞，無復暗蔽獄禁。諸地獄中，受苦幽魂，俱化生諸天。地獄、餓鬼、畜生，三惡道苦，一時解脫，業冤永除。時諸亡獄，受苦罪眾，以斯玉帝玄瑞，道光燭照之力，得生十方世界，玄霄之上，沖漠之表，諸大天官。愚按：鼓萬物者，莫疾乎風。帝化玄通，神神無盡，遍徹法界。蒙受者，不識不知，故曰神風。一氣有景色，無實形，奚云揚津？&#28801;之所通，帝德默運，太和洋溢，浹洽津濡，故曰揚津。一天震，非言雷，陽德亨也。出乎震以施生。一地裂，非崩裂，地道卑而上行，陰定陽復，露成育之妙，不閉塞，而地藏發泄，故云裂。一桔骨更生，非杇骨再起，心死形稿者。悟道知真，回陽換骨，人中之仙，枯骨再生也。一魄在人身，樂人死，享祭祀，生不明道，塵識染累，神離形死，魂消魄散。或自執，或墮罪獄，渙飛魄精，幻變漂淪，惡孽飛魄。復形，魂靈魄聚，不致漂沉，驚禁罪苦、一切冥業。一酆都鐵圍，嚴固難開，悉由罪魂自障蔽。帝光玄照，一燭罪滅。不見天日，長夜九幽之獄，悉開光明；酆都鐵圍，即時摧壞破盡，獄苦罪眾，得生天上。三惡道苦，亦即解脫。彼時承光罪眾，仗此道力，生十方大天官。夫人之生，神具形全，肖形天地；陰陽五行，性無不備。本太和貫徹，清&#27972;無染，至知誘物化，認假為真，塵勞染著，攀援妄想，一有執恃，牢不可破，欺蔽日久，無復開明，喜怒憂思悲恐驚情，倏臨驟懼，心無定見，忙忙不止，私欲苦心累身，語之不省，即沉尸飛魄，酆都鐵圍，黑獄幽閉也。若絕欲忘私，使天君泰然，沖和澄徹，鼓巽風，周太和，全浩然，洽道&#33033;，即神風遐著，萬&#28801;揚津，陽施陰受，交泰回陽，消無量之苦，除不盡之塵，破歷劫之迷執，脫暗昧之業趣。即天震地裂，枯骨更生，沉尸飛魄復形，酆都鐵圍九幽即時破壞也。陰消陽長，欲盡理還，易濁為清，精氣化神。脫五苦而融五氣，默朝元官；&#27972;三業而證三元，上登紫府。即地獄苦魂，化生諸天，三惡道苦，一時解脫，罪眾時承光力，得生諸天宮也。生世間者，思之寶之。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">　</p>
	<p style="text-indent: 24.0pt; line-height: 150%; margin-top: 0; margin-bottom: 0">
	<span style="font-family: 新細明體; color: maroon; font-weight: 700">神通品十章</span></p>
	<p style="text-indent: 24.0pt; line-height: 150%; margin-top: 0; margin-bottom: 0" align="left">　</p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	爾時，玉帝即分其身，&#24487;於諸大天宮，令諸天宮自然化現，白玉為京，黃金為闕，七寶玄苑大光明殿具光明座，幢節旛蓋，異寶奇花，&#24487;布是處。爾時，玉帝即以所分之身，&#24487;於是處，白玉京中、黃金闕內，七寶玄苑大光明殿光明座上，普為十方演說清&#20928;解脫之道。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	鐘離帝君云：彼放大光明時，玉帝即分化法身，遍及於眾大天宮，令各天宮自然化現。白玉京城，黃金闕庭，七寶莊嚴玄苑，皆如玉帝所居。大光明玄殿，備具大光明寶座，玄揮法幢，節旛華蓋，珍異妙寶，奇麗天花，遍布滿各大天宮之處。爾時，玉帝即以妙分之身遍在各大天宮，神化玉京金闕玄苑之中，御大光明殿，陞光明座上，諸神座俱有光。元始玉帝演法寶座，其光尤妙，至大莫量，最神難言，妙勝佛家法王座。故帝化身陞此座上，遍為十方世界演說其真清真&#20928;、悟解超脫之道。演，演明、陳其義也。管見云：人之元神，靈通不拘，無所不到，本同玉帝之妙化；紫府丹臺，本同天上之神宮；瑞芝靈藥，本同天上之寶花。人惟牽於世利，元神失主，遂不能周流徹貫，觸處呈靈，喪我清靜之真，不得解脫之道。若保真合道，默禮神王，則靈運普通，周身遍滿，即玉帝分身遍諸天宮。凡身達妙，至寶呈奇，珠樓、寶殿、瓊宮、瑤臺，即天上金玉京闕七寶玄苑也。神宮丹臺，即光明殿光明座也。氣和&#33033;暢，光動霞揚，即幢節旛蓋。神芝之秀，又同天上奇花也。元神御，宰丹臺，敷靈顯秘，即玉帝以分身遍各天宮，同時登座說法也。吾之真性，歷劫不壞，無二無雜，無拘無間，本清靜不染，脫落自然，大明不昧也。能神御敷靈，則遍一身皆玄化。周三千無拘我，明了因緣，不昧實際，表媦徹，窮神達化，即玉帝演解講明清靜解脫之道，教化各世界也。達者味之，自識此義。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">　</p>
	<p style="text-indent: 24.0pt; line-height: 150%; margin-left: 12.0pt; margin-right: 0cm; margin-top: 0; margin-bottom: 0">
	<span style="font-family: 新細明體; color: maroon; font-weight: 700">神通品十一章</span></p>
	<p style="text-indent: 24.0pt; line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">　</p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	時化玉帝，各以無量天真大聖、妙行真人、靈妃玉女侍列左右。是諸玉女，顏容妹妙，端麗奇特。天珍異寶，莊嚴身相，言音清徹，眾所樂聞。是諸玉女，其身復出微妙解脫自然之香，是香芬馥，周&#24487;諸天極妙樂土及諸大地一切福處。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	王母云：爾時，遍諸天宮化身玉帝，各以無盡量天上諸真神通大聖、靈運變化、妙行莊嚴之真人、靈通仙妃、護聖玉女，侍立分列於左右。此眾玉女，顏面形容，姝美奇妙，端正華麗，神奇特邁，天珍神異之寶，莊嚴身之形相，言語音聲，清明通徹，大眾所樂聽聞。是眾玉女，其身邊復發出玄微神妙、大解脫自然之馨香，此香芬芳鬱馥，周遍充滿於眾天宮、極神妙快樂之&#20928;土，並遍及眾大地世界一切福會之處。考義云：妙行者，人有諸善，不假強為，功德不窮，本於自然而成真人，則神通莫量，故曰妙行。靈妃玉女，陰梵妙氣變化之神，拱衛帝真，凡天上神女皆如是稱。無欲無累，與魔女不同。德功俱備，貴美尊靈，純潔永無間雜，故曰靈妃玉女。非專言帝后。是諸玉女，是此也。顏容姝妙，姝，美也。端，莊正也。麗，華澤也。奇，神妙罕見。特，超絕眾美，世無比倫也。天寶莊嚴身相，天上妃女，玄光神化，妙寶莊嚴，其體其容，世所未見。言音清徹，言，言語。音，音聲。清，聲語分明。徹，通遍周聞也。微妙解脫自然之香：妃女了悟，得大解脫，玄機難窮，神妙莫量，不待造作，自然馨香。且不知其香從何而生，故曰微妙。是香芬馥，芬，香美氣布揚也。馥，鬱然馨香盛著也。周遍諸天極妙樂土，周，悉及也。遍，廣被也。極，甚也。各大天宮，侍衛玉帝化身之玉女，香不止及一處，皆遍及各世界諸天，甚妙無苦樂土。大地，盡山河世界而言。福處，有世界則有生成，故曰福處。或云恭敬精信，然後得聞異香，各世界承玉帝光，皆生信心，得遇靈妃玉女妙香，故曰福處。此亦通。</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	六道一切眾生，聞是香者，普蒙開度。所謂天道、人道、魔道、地獄道、餓鬼道、畜生道。若諸天道，ㄧ切天人，或有能聞是此香者，五衰四相，永得消除，轉增天福。若諸人道，王臣、兆庶，或有能聞是此香者，即得人天長壽之樂，身或滅度，乃得脫殼屍解之道。若諸魔道，一切諸魔，或有能聞是此香者，安處天宮，鬥戰之苦，各得休息。若諸地獄道，一切罪魂，或有能聞是此香者，離地獄苦，得&#20928;土樂。若諸餓鬼道，一切餓鬼，或有能聞是此香者，即得飽滿，無飢渴惱。若諸畜生道，一切畜生，或有能聞是此香者，脫畜生苦，得智慧樂。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	救苦天尊云：六道中一切眾生，聞是靈妃玉女自然之香者，普皆蒙受開化拔度之惠。六道眾生，所謂各天上人道、世界人天道、諸魔道、冥府地獄道、窮魂餓鬼道、業報畜生道，四種民天下一切諸天界之天人，或有能聞是靈妃玉女自然之香者，五衰四相之苦永得消滅除去，轉增益天福之樂。若大地一切世界諸人道中，帝王臣宰、兆民眾庶，或有能聞是此自然之香者，即得留形住世，享人天長壽之樂。身或入滅超度，即得脫殼無拘、屍解仙化之道。若諸世界各天、諸魔道中，一切魔王、魔民、魔女、諸魔精類，或有得聞是此自然香者，安然附處天界別宮，&#20105;鬥戰伐之苦，各得止休寧息。若諸世界冥途、地獄道中，一切有罪之魂，或有能聞是此自然香者，即能脫離地獄之苦，得生&#20928;土樂地。若諸窮魂餓鬼道中一切餓鬼，或有能聞是此自然香者，即得飽味滿腹，無有飢渴惱恨。若諸畜生道中一切業報畜生，或有能聞是此自然香者，即能脫離畜生之苦，得生智慧聰明之樂。薩真人云：六道，道猶路也，在六般途路中受輪轉，故曰六道。首言天道者，天有三十六稱，最上四天，號曰種民，七寶九宸諸天仙所居，佛家云不退轉之地。種民之下，有四崇秘天，佛家云四梵天也。崇秘天下，有四忘象天，佛家云四禪天，即無色界也。忘象天下，有色界十八天。色界十八天下，有欲界六天。一世界有三十六天，各世界俱同。四種民天，虛無妙有，妙化玄神，永無毀淪，止有上聖真仙御居，並無天人，不在天人道數。四崇秘天，塵染方&#20928;，略化未神，未臻大乘。雖冠人道，大劫亦不能免。無色界、色界、欲界。諸天人，天身高大，形如白銀，不依日月之照，自有光明。日月天天人身高五里，其上漸加，至於百數，由旬之高，由旬四十里。道經云：踰舍也，衣六銖二錢五分重之天衣，頭有自然珠冠，目不舜，頭不俯，立不倚，眼無淚，身無困憊。若不悟大乘，天福受盡之日，珠冠碎，目瞬雨淚，身屈形憊，五般衰弱，四不美相見矣。若承自然之香，精信恭敬，悟其妙香之由，頓契大道，不從外聞此香，遂得了悟，是曰能聞。五衰四相，永得消除。永，終也。終免衰相之苦，轉增天福。轉轉進益，天福無窮，不退盡也。人道不同，有陰陽老少，有貴賤貧富，有聖賢智愚。不得大道，壽算不長，死之甚難，屍不能化。若各世界，帝王宰臣、大小臣僚及兆庶諸民。千萬曰兆。庶，眾也。兆庶盡人民而言，極語其多也。若能承自然香，了悟大道，亦能善聞馨妙，即得人天道無拘礙長壽之樂，縱或滅度，亦祕妙脫軀殼，屍解仙化矣。脫殼，或坐脫立亡，或投胎奪舍。屍解，或此已死、又顯身於世間，屍魂並去；或假死而上昇。若諸魔道，魔類不同。若唃嘶囉與天帝&#20105;衡，鬥亂天官。修羅宄逆等。一切魔途，或好戰&#20105;，或作幻厲，居處不安，常無休息。此魔等若聞自然妙香，能悟道真，則改邪從正，居處安然，守其素位，在天別官，不樂紛&#20105;，鬥亂戰伐之苦，各得罷休止息。鬥戰苦者，鬥亂必傷，戰伐必殺，互勝互敗，交為寇讎，所以云苦。各得休息，神雖不侵魔，為魔所亂，亦必應變伏魔。今魔聞香悟妙，安處不&#20105;，神亦無事，神魔悉安，故言各得休息。諸世界地獄，不止一名，曰酆都，曰血湖，曰血峽，曰寒冰，曰火車，曰刀山，曰劍樹，曰愛河，曰制心，曰鐵床，曰風刀，曰鐵狗，曰銅蛇，曰鑊湯，曰鋸解，曰磨，曰&#21093;剔，曰泥犁，曰拔舌，以及三十六獄。一切受罪之魂，本難離地獄囚刑之苦。若聞此自然之香，即能了悟，遂得超脫，出離地獄諸苦，得生清&#20928;樂土。諸餓鬼、歷劫窮魂久繫鬼籍，或細頸大腹，或首大腹&#29512;，或咽喉蔽塞，或食炭吞煙，或餐鎔銅，或啖鐵丸，累世不聞漿水，不遇飲食，餓餒渴痛，雖常憂懊。若諸世界，如是餓鬼道中一切餓鬼。聞此自然之香，即能悟道，則道味充腹，即得飽滿，消除飢渴，開明喉咽，永無餓惱。諸畜生道，卯化濕耎蠢動皆是，不專言禽獸也。畜生者，雖畜養於天地之問，無有智慧，業報多苦，雖苦難脫。各世界一切畜生，若聞自然妙香，即能悟道，則得此解脫，業報即盡，脫離畜生之苦，得聰明智慧之樂。畜生非無知，不能言道，不能體道，形異神殊。或豢養乘御，或漁獵殺食，投陷阱，充庖廚，茹毛飲血，皮骨悉盡，最苦難言。聞香即得智慧，皆帝光法力也。管見云：上兩節俱一意。人身元神，總御陰陽，真聖妙行，靈妃王女，皆所有也。神氣精血，太和之中，本有妙香，解脫自然，微妙難窮也。氣之偏正，非狂愚自分，亦有六道，惟天君不泰，則為五行所拘；念頭不斷，紛紛擾擾，為陰陽所制。是亦受六道輪轉者也。睹己身六丁玉女之美，聞太和解脫自然之香，明徹大道，使元神常煥，即睹帝光而仙化者也，永脫塵凡，不為身拘，是亦永脫六道之苦矣。達者味焉，自識兩節之意。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">　</p>
	<p style="text-indent: 24.0pt; line-height: 150%; margin-top: 0; margin-bottom: 0">
	<span style="font-family: 新細明體; color: maroon">神通品十二章</span></p>
	<p style="text-indent: 24.0pt; line-height: 150%; margin-top: 0; margin-bottom: 0" align="left">　</p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	爾時，諸生天罪眾，既得生是勝天宮已，緣承慈光攝受之故，便得覺悟，各各明了罪福因緣，與諸眷屬，作天伎</span><span style="font-size: 9.0pt; font-family: 新細明體; color: maroon">音計，其倚切。藝也。</span><span style="font-family: 新細明體; color: maroon">一</span><span style="font-size: 9.0pt; font-family: 新細明體; color: maroon">本作伎字。之豉切、渠紀切，與也。伎字當從。</span><span style="font-family: 新細明體; color: maroon">樂，來詣帝前。是諸眾等，各各含悲，俱發聲言：</span><span style="font-size: 9.0pt; font-family: 新細明體; color: maroon">臣</span><span style="font-family: 新細明體; color: maroon">等前後經千劫萬劫，不見三光，常處黑暗，三惡道中，多受苦惱。伏蒙上帝方便放光，愍救我等，皆生天上。是諸惡業，悉皆滅盡，無諸繫滯，皆得往生，仰朝上帝，各到道前。是諸生天一切罪眾說是語已，稽首復位。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	葛仙翁云：爾聞香脫化時侯，諸地獄餓鬼等途、一切生天罪眾，既蒙自然妙香，得生是最勝天已，因承玉帝大慈光明攝受之故。攝，接引保持也。受，接引魂神，召之皈真也。帝放慈光，妙化真香，攝受諸罪眾，即便得覺悟大道。覺，知其所以然也。悟，徹通也。罪眾覺悟，脫其三惡道趣，各各明通了徹，深知罪福因緣。風根曰因。有因則有果。由來曰緣。有緣則有業。罪眾既明罪業福德因果緣故，與諸親春屬類。與，同也。罪眾，或魔或鬼，或業畜，各有親黨統屬。既生天明道，與春屬舉作天上伎藝妙樂。天伎，以藝字解者，言其妙無不通耳。來詣帝前，詣，至也。是諸生天罪眾等，各各包含著悲的意思。俱發聲音言說：臣等前前後後經歷大劫小劫，千千萬萬，不見日月星之三光，常處陰黑幽暗之地，墮於地獄、餓鬼、畜生三惡道之中，多受罪苦悲惱。伏蒙上帝，伏，鞠身俯伏地下也。蒙，承受仰被之意。言伏蒙</span><span lang="EN-US" style="color:maroon">‘</span><span style="font-family: 新細明體; color: maroon">，以卑承尊，當作是言耳。後凡言伏蒙，倣此。蒙上帝普行方便，放大光明。方便者，普著道妙，令人得便益，故曰方便。慈光既放，憐愍救拔我等，皆得生於天上。是諸惡苦業報，悉皆除滅了盡，無諸牽繫滯絆，皆得往生諸天，仰朝玉皇上帝。各得到元始至尊大道之前。是諸生天一切罪眾說是言語已畢，稽首復歸原侍立的地位。愚按：人秉陰陽，與天地本來相同，溺於利欲，污陷真心，長惡不悛，以報應轉輪之事為無，是不知罪福因緣。故妙和真意無有，蔽於塵俗之綱，貪嗔癡&#22956;，狂亂悲喜，嗜慾求名，不見了期，是常處黑暗，如地獄、餓鬼、畜生之在三惡道中也。晝夜熬煎，亦與諸罪眾多受苦惱一般。是即惡業不盡，有繫滯不得生天之罪眾也。元神御，天光發，則一身陰氣、雜意惡趣皆復正氣，而昇九陽境界。知善惡凡聖之關，捷於影響，報應昭然。即泄太和之韻，呈靈秘，禮元皇，是即生天罪眾承帝慈光攝受，各明罪福因緣，與諸眷屬作天伎樂，來詣帝前也。陰氣消，雜念忘，惡趣&#20928;，易惡為善，皈神皈命，悔悟懲創，自知作惡不祥。不悟大道，如同面晪中哄A寔無所見。蔽於參三貳二之途，遂多憂懼。惟元神御瓊臺，降真引靈，妙發玄輝，化陰全場，了脫塵凡，永無牽累，心同於道，默朝上帝。是即罪眾含悲，自言累劫憂暗之苦，伏蒙帝光愍救，免惡業，無繫滯，往生朝上帝而到道前也。此本天上至神妙化。近取諸身者，以道本在身，欲人反觀實踐耳。故稽首復位以上四句，不復贅言。達者詳焉。</span></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="font-family:&quot;New MingLiu&quot;;
color:maroon">&nbsp;</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">皇經註解卷之二竟</span></p>
　</td>
        </tr>
		</table>
    <p>　</p>
    <table border="1" cellspacing="1" width="100%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>