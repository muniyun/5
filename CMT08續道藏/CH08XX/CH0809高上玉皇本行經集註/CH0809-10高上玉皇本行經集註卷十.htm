<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../CMTS000.htm">
    <img src="../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size: 18.0pt; font-family: 新細明體; color: maroon">
		高上玉皇本行經集註</span></b></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		經名：高上玉皇本行經集註。簡稱《皇經集註》。明全真道士周玄貞撰。匯集宋金元明諸家《玉皇經》註，並附《玉皇心印經註》。十卷。底本出處：《萬曆續道藏》。</span></td>
      </tr>
		<tr>
        <td width="97%" align="center">
    <p style="line-height: 150%; margin-top: 0; margin-bottom: 0"><b>
	<span style="font-size: 16.0pt; font-family: 新細明體; color: maroon">皇經集註卷之十</span></b></p>
	<p style="line-height: 150%; margin-top: 0; margin-bottom: 0"><b>
	<span lang="EN-US" style="font-family:&quot;New MingLiu&quot;;color:maroon">
	&nbsp;</span></b></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">應驗品續二十五章</span></b></p>
	<p style="line-height: 150%; margin-top: 0; margin-bottom: 0" align="left">
	<b>
	<span lang="EN-US" style="font-family:&quot;New MingLiu&quot;;color:maroon">
	&nbsp;</span></b></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">　　持是經人名慈悲身，六道眾生賴其善故。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	持是經人，不但名道藏身也，名慈悲身。大仁大惠，濟度無窮，迺名慈悲。人惟物我異念，久暫殊心，不但普濟永利，有失慈悲；即有所惠有所度，有限難久，亦非慈悲身。故分人以財謂之惠，教人以善謂之忠，小惠私恩，非普濟也。真持經人非常身也，大慈身也，大悲身也。何以見之？六道眾生，賴其善故。世界之類，盡於六道。六道至眾。六道之眾，難盡濟度。一天道高高在上，其福清長，不見所生，奚云其眾？惟天雖高，猶有三界，欲、色、無色，俱有成壞，縱福有長短之期。除各天主外，信正道可久存。其諸天人，一切所有，天上品類，俱非常住，有始有卒，皆名眾生。二人道，人為萬物之靈。雖贊化育弘道法，貴賤異位，男女殊形，夥然繁以庶，億兆林林，不可勝計，是名眾生。三魔道，天之魔王、魔民、魔女、精邪、怪異、妖孽難窮，是魔類眾生。四地獄道，五無間獄、九幽惡獄、十八大獄、三十六獄、七十二獄，冥塗苦惱，獄類一切眾生。五餓鬼道，陰酆溟瀆，大力鬼王，鬼使，足長首大，腹廣喉微，千萬劫中不聞漿水。如是餓鬼眾生。六畜生道，胎者，卵者，濕者，化者，羽、毛、介、甲，鱗、蟄、形色蠢然、沕然，畜業一切眾生，悉荷持經慈恩，超濟覆護。固天人之福，解人中之厄，除魔獄之淪，滅鬼畜之報。一界、千萬界、三千大千諸世界，六道一切眾生，除業增福，賴其善故。是云慈悲。夫語六道，則盡類矣。言眾生，則盡眾矣。諸界皆然。則無始前，無盡後，不可思議稱量者，皆賴此真持經之善矣。信乎，大慈悲也。噫，先自度而後度人，欲濟六道眾生，尚永持真經，以成至善而後可也。</span></p>
	<p style="line-height: 150%; margin-top: 0; margin-bottom: 0" align="left">
	<b><span lang="EN-US" style="color:maroon">&nbsp;</span></b></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">應驗品續二十六章</span></b></p>
	<p style="line-height: 150%; margin-top: 0; margin-bottom: 0" align="left">
	<b><span lang="EN-US" style="color:maroon">&nbsp;</span></b></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">　　持是經人，名大道身，出入所在無怖畏故。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	持是經人，不但名慈悲身也，名大道身。道本無形，人身有象。人性備道之全，得天地之理，得天地之氣，若云道身，人人有道，人人不盡道，則父母生身，謂人之身可也。四大易散，云幻身可也。物而不化，云凡身可也。醉生夢死，云無知身可也。朝暮忙忙，甘至老死，云業身可也。不脩不學，輪迴難脫，云罪身可也。秋香易度，華表無多，云色身可也。男女殊形，老少異狀，云無常身可也。大限到來，六親難顧，云獨夫身可也。風雨寒暄，切迫肌膚，云受苦身可也。此世人無有道者也。真持經人得法成真，是道身也，非凡身也，名大道身。出入所在，無怖畏故。怖，驚憂。畏，恐懼也。惟持經人，名大道身，出則坦然，入則無累；或出或入，清&#20928;脫酒，無不泰然；何憂何懼，凡其所在，無怖畏故。</span></p>
	<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">解疑：</span><span lang="EN-US" style="color:maroon"><br>
	</span><span style="font-family: 新細明體; color: maroon">
	儒者云：戒慎乎其所不睹，恐懼乎其所不聞。戒慎恐懼非畏乎？&#20917;喜、怒、憂、思、悲、恐、驚，七情在人，箇箇不無。此云，出入所在，無怖畏故，若於戒慎恐懼相反也。是不然。戒慎恐懼，遏人欲，存道真也。七情之具，見人性體用全備，欲人懾情歸性也。若怖畏之心，內見未定，生於外患，有所恐懼，不得其正也。故夫子云，內省不疚。夫何憂何懼？出入所在無怖畏，身與道一，觸處泰然，何畏之有？儒者云，見大心泰，與此互相發。夫持經者出入無怖畏，皆自然也，非強制也。強制，則告子之不動心，終非見道。自然，則夫子之不惑從心，孟子之不動心，皆與此經義同。善乎，兩教之言心學曰，如如自然，巍巍不動，神化之道具是矣。若勉強把捉，不需自化，持之不永。效之欲速，雖不怖畏，亦非此經義也。</span></p>
	<p style="line-height: 150%; margin-top: 0; margin-bottom: 0" align="left">
	<b>
	<span lang="EN-US" style="font-family:&quot;New MingLiu&quot;;color:maroon">
	&nbsp;</span></b></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">應驗品續二十七章</span></b></p>
	<p style="line-height: 150%; margin-top: 0; margin-bottom: 0" align="left">
	<b>
	<span lang="EN-US" style="font-family:&quot;New MingLiu&quot;;color:maroon">
	&nbsp;</span></b></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">　　持是經人，名良醫身，善行妙法安樂人故。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	持是經人，不但名大道身也，名良醫身。醫者，宜也。藥與病宜，除其疾障也。世醫察形辨理，愈人之疾，拯人之急，以藥去病，利人之生，有神聖工巧之名。真持經人非世醫也，無凡醫也，不言海上之方也。金針默度，名良醫身。善行妙法，人生氣質，雜揉者眾，氣失其平，有生來之疾，有有形之疾，有無形之疾，有一身之患，有一家之患，有一國天下之患，有一世之患，有累劫之患。疾苦牽纏，相循無盡，父母所不能訓，聖賢所不能化，王法所不能禁，醫之無藥，救之無方。持是經人不詭異，不強瀆，妙用適宜，良法當可，不苦口、不逆耳，不違汝心，不累汝身，不強人以難，不詭隨以縱，善行妙法。安樂人故，妙法一行，聾者開聰；再則盲者目明；三則瘖者能言；四則跛痾積逮起行；五則久病痼疾，一時復形；六則髮白返黑，齒落更生；七則老者壯，少者強；八則婦人孕，鳥獸胎，已生、未生，皆得生成；九則地藏發泄，金玉露形；十則枯骨更生，皆起成人。消一切&#28798;，度一切厄。魔異冤債，永不侵凌；九祖六親，往劫、未來，人我安平，幽無對繫。物阜身輕，不但起人之沉痾，抑且消變於未形。誠勿藥而有喜，永保命以延生，非一方一技，安樂人一身之醫。天醫最良，眾生慈父，善行妙法，安樂人者矣。夫此經登真之大道，淑世之奇方。人人本有，自迷不悟者也。善持真經有得，宜濟世矣。何末代自私念起，稍得一二，不慈人物。如秦越肥瘠，兩不相關，始不教世，終以自快，暫明復蔽，不能成道，甚可惜也。噫，知經不度世，非也。不知強以為知，好為人師，妄自傳度，又大過也。能除二病，勉力了明此經，斯可以普度。</span></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="font-family:&quot;New MingLiu&quot;;
color:maroon">&nbsp;</span></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">應驗品續二十八章</span></b></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="font-family:&quot;New MingLiu&quot;;
color:maroon">&nbsp;</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">　　持是經人，名光明身，常為帝光所攝受故。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	持是經人，不但為良醫身也，名光明身。人性虛明，無所不照，氣拘物蔽，昏掩其明。真持經人性天朗耀，心地開通，光明常顯，命蒂精融，如太虛之無雲，如日月之代明，浩然充塞，盛大流行。誠光明身，非污暗者也。常為．帝光所攝受故。帝，玉帝也。帝光普照，無所不及。人自卑污，難以承受。今持經人履踐天光，丹耀金庭，宇泰定而天光發。上帝昭格，光映玄空，持經仰受，太和景明。帝光攝入，保護持經。持經蒙化，永保常清。光明交映，持經之人。信與天合德，日月合明。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	嘗聞天道下濟而光明，本無私親。人受天之明命，本大光明。然性本無染，心貴虛明。人貪欲樂，不能使靈臺無物，如日月薄蝕，雲霧蔽空。若不文其過，絕欲還理，一時之暗旋即廊清，四通八達，明者益明。天光有不煥，帝光有不臨，未之有也。人乃自暴自棄，念頭營營，晝作夜息，心無少停。為者既妄，念復不清，與天相悖，故昧真經。稍然有覺，過成業生。罪報森然，輪受不輕。不能速改，以辭文之，則天不可欺，神不可瞞。人之視己，如見肺肝。此性何在，忍欺心若是也。所以天命之佑，帝光祥護，必在真持經修道成真之人。真持經名光明身，為帝光所攝受也。噫，人一也，明德同也。人何不持經盡道，克當上帝之心？</span></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="font-family:&quot;New MingLiu&quot;;
color:maroon">&nbsp;</span></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">應驗品續二十九章</span></b></p>
	<p style="text-indent: 24.0pt; line-height: 150%; margin-top: 0; margin-bottom: 0" align="left">
	<span lang="EN-US" style="font-family:&quot;New MingLiu&quot;;color:maroon">
	&nbsp;</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	　　持是經人，名自在身，天宮妙境神能遊故。持經功德，說不可盡。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	持是經人，不但名光明身也，名自在身。三&#28798;、四殺、五行、六害、七傷、八難、九星厄、十惡業，一切無牽，永除業根。證三元，空五蘊，離四相，絕百非，除萬有，超載劫，真解脫大自在身。天官妙境，神能遊故。是持經人，玄功如意，身得自在。凡諸天宮，一切妙境，碧路&#29814;階，&#34412;棱m壁，玉京金闕，紫府黃房，瓊樓玉宇，問苑&#29814;池，玄都上境，秘院丹臺，寶林香徑，神室絳官，法橋錦檻，皓殿赭庭，及&#29814;草琪花，冰桃雪李，交梨火棗，丹饌瓊漿，道光玄瑞，彩霞雲祥，神輿法駕，法寶天人，諸品奇英，神遊定觀，悉歷勝遊，非常人所及。持經功德，說不可盡，甚言功德大也。</span></p>
	<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	夫所言持經功德種種，人物幽顯存亡今昔，一切並利。邪魔伏，帝光臨，神遊諸天，尚言不盡，則功德無量矣。說經至聖又何如哉？噫，經功最大。當至誠永持矣。</span></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="font-family:&quot;New MingLiu&quot;;
color:maroon">&nbsp;</span></p>
	<p style="line-height: 150%; margin-top: 0; margin-bottom: 0">
	<span style="font-family: 新細明體; color: maroon; font-weight: 700">應驗品續三十章</span></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="font-family:&quot;New MingLiu&quot;;
color:maroon">&nbsp;</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">　　又若道士志人，能結壇誦經，著新&#20928;衣，於夜半後閺</span><span style="font-size: 9.0pt; font-family: 新細明體; color: maroon">閺字真形，作闇非也</span><span style="font-family: 新細明體; color: maroon">寂之時，獨處清&#20928;室，叩齒九通，東向端坐，誦詠是經。於是時也，天真御几，玉妃拂筵，萬神班列，諸天臨軒，三界侍衛，五帝司迎。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	持是經人名十二功德身，慈濟無窮矣。又若道士志人。道士，脩道入玄之通名。志人，有志之人也。或作至人，非也。蓋得道成真，方名至人。觀經者，但以後有天真玉妃，萬神諸天，三界五帝，御班侍迎等句，以為當作至人看。不知經是帝&#21201;，所在諸神供衛，遇持誦者，即愚夫凡婦，衰叟蒙童，神敬是人，如奉是帝。持經誠敬，福德無量。怠慢則咎殃立至。諸神侍迎，敬其持真經，不必至人，況結壇新衣，夜半靜室，叩齒東坐，此學者誦經之常規，非所以論至人，故知為志人無疑。能結道法，壇場諷誦此經，著新作潔&#20928;衣服，於夜半後閺</span><span style="font-size: 9.0pt; font-family: 新細明體; color: maroon">苟曲二音，大昧時也</span><span style="font-family: 新細明體; color: maroon">寂之時，獨處清&#20928;室中，叩齒九通，面東向，端身定坐，誦詠是經。於是時也，於是志人如法清&#20928;誦經之時。天真御几，諸天至真，臨御法几玄案。玉妃拂筵，靈妃玉女，拂清法筵。拂，蕩也。欽敬清肅之意，非拂逆之拂。筵，法席也。萬神班列，世間帝王&#21201;令所在，&#32675;臣班列。皇經為玉帝秘言，元始法旨，志人持誦，即讀宣帝&#21201;一般，萬神悉皆班列拱奉。諸天臨軒，一切諸天帝真法駕臨軒。軒，玄案也。三界侍衛，三界，天界、地界、水府界。三界諸神將史、侍列護衛。一云，志人誦經。三界，當作天、地、人。然夜半靜室，定無人在。為天地水部三界無疑。一云，欲、色、無色三界，亦不是。五帝司迎，五帝，五方五靈五老上帝也。一云，五嶽尊帝也。以前有萬神三界字，中有五老，此當作五嶽萬神。三界中有五嶽，此作五老是也。經中有五老啟問，故開經，五老司迎道祖。司，主也，承也。迎，迓也。覲禮虛皇之義。一云，司迎，持經之神昇玄，亦是。夫觀誦經之虔，諸神備護，則不誠。諸神鑒報，必有之矣。見聞經者，當凜然恭持，不見聞者當惕然求遇。嚴若諸神之臨，不求應見之效。無思無為，密密持真，一身之神，森然永保玄真經矣。勉之勿怠。</span></p>
	<p style="line-height: 150%; margin-top: 0; margin-bottom: 0" align="left">
	<b><span lang="EN-US" style="color:maroon">&nbsp;</span></b></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">應驗品續三十一章</span></b></p>
	<p style="line-height: 150%; margin-top: 0; margin-bottom: 0" align="left">
	<b><span lang="EN-US" style="color:maroon">&nbsp;</span></b></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	　　又能閉目靜思，存想是經，不覺身處三色雲氣之中，俄見其身光明赫奕，上昇天宮，眾真下迎，心有所請，一切應奉，仙丹妙寶，隨意自得。宜當依科，冥心奉行。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	不但虔誦是經，得諸神護，又能閉目靜思五蘊之害，色為第一。色之亂心，目實之。奉持真經，身心宜，閉目以靜，心自大定。然道之玄微，非思不入，妄思又所以亂真。閉目靜坐，不見可欲，使心不亂，默嘿思索，密入深機，此誦經之大要也。今言靜坐者，兩目半垂簾，不全閉，恐作鬼窟活計，不知陰趣&#35149;念，是曰鬼窟。若心清&#20928;，閉目何害？時人心不&#20915;烈，閉目疑生，故半開眼，不著睡魔疑心耳。若善惡兩忘，無無亦無，真道自入，閉目何妨？垂簾之論，玄師防無志者魔惑耳。且半垂簾義，閉目不觀，內有真照，心法惺惺，光明不昧，如垂簾聽政，雖不觀看，當應者無不周知也。此修道之機括，故論經而併及之。存想是經，此存想不是招攝經中景象功效，對此法品，如見玉帝，念道思真，不敢輕易。徒口誦經，靜存此心，密密研窮，經中至理。體之身心，云存想是經，不覺身處三色雲氣之中。雲氣蒸成於天地。思經大定，與天心合，念念真善，慶雲迺生，不覺身處青黃白三色雲氣之中。心身靜正，龍虎蟠旋，故有是三色雲。若修真成則五色雲擁，九霞光泛，又不同耳。俄見其身光明赫奕，上昇天宮，眾真下迎。俄，少傾時也。俄見身光煥發，盛耀炳蔚。餘解見前。心有所請，至天宮心有所請求。一切應奉仙丹妙寶，隨意皆得。一切應當奉獻元始玉帝仙丹妙寶，隨意請求，自然皆得。不可言求寶，應奉自身。宜當依科，宜當遵依科教。冥心奉行，解見前。夫經本人性之真，默悟永持可也。以存想言之，似落第二義。儒書云，恍惚不見之圖，儼然無形之視。又云，洋洋乎如在其上。豈亦第二義乎？噫，上智者少，中人最多。若不操存，求不聞之亦式，焉能盡人合天，超凡以入聖耶？學者思之。</span></p>
	<p align="left" style="line-height: 150%; margin-top: 0; margin-bottom: 0">
	<span lang="EN-US" style="font-family:&quot;New MingLiu&quot;;color:maroon">
	&nbsp;</span></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">應驗品續三十二章</span></b></p>
	<p align="left" style="line-height: 150%; margin-top: 0; margin-bottom: 0">
	<span lang="EN-US" style="font-family:&quot;New MingLiu&quot;;color:maroon">
	&nbsp;</span></p>
	<p align="left" style="line-height: 150%; margin-top: 0; margin-bottom: 0">
	<span style="font-family: 新細明體; color: maroon">
	　　此經乃至三世金仙、十方大聖，皆從此經，依科修奉，故得超證無上妙道。是玆玉帝，諸天之師，眾聖之王。</span></p>
	<p style="line-height: 150%; margin-left: 12.0pt; margin-top: 0; margin-bottom: 0" align="left">
	<span style="font-family: 新細明體; color: maroon">
	此經不但持誦志人，當依科奉，乃至三世金仙，過去世，見在世，未來世。金仙，金丹不毀，太玄真仙也。十方大聖，四正方，四隅方，上下方，十方靈寶尊神，至真無極大聖，皆從此經，依科修奉，解見前。故得超證無上妙道。進脩不同，成就各異。證道階品未至，不為無上。如神、人、地、鬼等仙，如欲、色、無色天神，如菩薩、聲聞、羅漢、佛乘，如化、大、美、信、善人、賢者等儒，皆非其至。如天仙、文佛、聖不可知，神、儒方名最上。金仙大聖，依科專奉此經，與帝真合，故得成最上仙，超脫高證無上至真妙道，不落諸天福德之果。是玆玉帝。玆，此也。諸天之師，三十三天，三十六天，萬二千天，三千大世界，一切諸天，皆從《皇經》而證大道。玉帝迺諸天之師，化成眾真者也。眾聖之王，諸仙，諸儒聖，諸佛，諸天，諸神，一切眾聖，脩讓其德，度讓其功，證讓其尊，浩劫欽崇。眾聖之王也。噫，人有天君泰然，則道可得。若不脩心了悟，與天合德，虛崇上帝，抑過矣。戒之思之。</span></p>
	<p align="left" style="line-height: 150%; margin-top: 0; margin-bottom: 0">
	<span lang="EN-US" style="color:maroon">&nbsp;</span></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">應驗品續三十三章</span></b></p>
	<p align="left" style="line-height: 150%; margin-top: 0; margin-bottom: 0">
	<span lang="EN-US" style="color:maroon">&nbsp;</span></p>
	<p align="left" style="line-height: 150%; margin-top: 0; margin-bottom: 0">
	<span style="font-family: 新細明體; color: maroon">
	　　是故，凡夫值遇是經，精一修奉，乃至五帝輔翼，召使&#32675;仙，御役神官，運導陰陽，千靈敬仰，萬神攝伏，百邪避路，&#32675;魔束形，命過之後，即得南宮受鍊，飛步上清，逍&#36965;自在，與道長存。</span></p>
	<p style="line-height: 150%; margin-left: 12.0pt; margin-top: 0; margin-bottom: 0" align="left">
	<span style="font-family: 新細明體; color: maroon">
	不特金仙大賢，從此經證道也。是故凡夫值遇是經，世間凡夫，因緣際會，值遇是經，精一脩奉，精誠專一，脩持崇奉。乃至五帝輔翼，五老上帝，不指五嶽，輔助其進脩，翼加其不逮。召使群仙，御役神官。召使，令而使之。&#32675;仙如命也，御役，制而驅之，神官供役。經云：脩道志人，中可以役鬼驅神。雖凡夫精一持經，伏道法力，自能召仙役神，運導陰陽。惟精惟一，允持此經。自以斡運造化，開導陰陽，千靈敬仰，千靈恭敬膽仰。萬神攝伏，攝，驚畏心服。伏，斂神默伏也。萬神攝伏，不待作持。百邪避路，百邪遠避道路，不敢觸犯。群魔束形，諸魔束斂其形，不敢顯露。命過之後，解見前。即得南宮受煉，南宮，朱陵府，度魂鍊魄之宮也。受鍊，受南宮鍊度也。飛步上清，飛神步上清天界，此非上清境，但言昇天耳。逍&#36965;自在，不經地獄，不受業報，無拘無繫，自在逍&#36965;。與道長存，初受持經，雖非至，精一脩奉，心契於道，無滯無牽，魂神清&#20928;，不復毀淪，與道長存。此道典之所謂死而不亡佛經之所謂一悟便了也。夫一凡夫精一持經其驗如此則知至誠之功效。雖下愚，亦可以盡道也，觀者勉焉。</span></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="color:maroon">&nbsp;</span></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">應驗品三十四章</span></b></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="color:maroon">&nbsp;</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	　　又復世間眾生得聞是經，心生渴仰，能於家庭擇清&#20928;處，畫帝尊像，日夜虔虔，晨香濟濟，香花燈果，尊重供養，稱讚聖號，瞻禮誦經，是人當得三十種上妙功德。</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">一者諸仙讚重，二者先亡生天，</span><span lang="EN-US" style="color:maroon"><br>
	</span><span style="font-family: 新細明體; color: maroon">三者宿殃解脫，四者所往通達，</span><span lang="EN-US" style="color:maroon"><br>
	</span><span style="font-family: 新細明體; color: maroon">五者無盜賊事，六者所求遂心，</span><span lang="EN-US" style="color:maroon"><br>
	</span><span style="font-family: 新細明體; color: maroon">七者除水火厄，八者橫事&#28508;消，</span><span lang="EN-US" style="color:maroon"><br>
	</span><span style="font-family: 新細明體; color: maroon">九者夜夢吉祥，十者疾病不侵，</span><span lang="EN-US" style="color:maroon"><br>
	</span><span style="font-family: 新細明體; color: maroon">十一者智慧聰明，十二者人見歡喜，</span><span lang="EN-US" style="color:maroon"><br>
	</span><span style="font-family: 新細明體; color: maroon">十三者衣食豐盛，十四者子孫榮貴，</span><span lang="EN-US" style="color:maroon"><br>
	</span><span style="font-family: 新細明體; color: maroon">十五者六親見喜，十六者門族和睦，</span><span lang="EN-US" style="color:maroon"><br>
	</span><span style="font-family: 新細明體; color: maroon">十七者除三惡報，十八者轉女成男，</span><span lang="EN-US" style="color:maroon"><br>
	</span><span style="font-family: 新細明體; color: maroon">十九者形容端嚴，二十者為國大臣，</span><span lang="EN-US" style="color:maroon"><br>
	</span><span style="font-family: 新細明體; color: maroon">二十一者生為帝子，二十二者鬼神欽仰，</span><span lang="EN-US" style="color:maroon"><br>
	</span><span style="font-family: 新細明體; color: maroon">二十三者得宿命通，二十四者諸神護念，</span><span lang="EN-US" style="color:maroon"><br>
	</span><span style="font-family: 新細明體; color: maroon">二十五者九族受蔭，二十六者處世長年，</span><span lang="EN-US" style="color:maroon"><br>
	</span><span style="font-family: 新細明體; color: maroon">二十七者有情賴善，二十八者魔王保迎，</span><span lang="EN-US" style="color:maroon"><br>
	</span><span style="font-family: 新細明體; color: maroon">二十九者次超三界，三十者白日上昇。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	凡夫精一修奉此經，存亡大益矣。又復世間眾生得聞此經，心生渴仰，如渴得禁，仰感極切，能於家宅庭堂，擇清&#20928;處畫玉帝尊像，日夜虔虔，誠破懇篤。晝夜不怠，晨昏渥濟，齋揚祗奉，早蛻鏶二，香花燈果，尊重供養，稱讚玉帝聖號，瞻拜禮誦此經，是人當得三十種上妙功德。一者諸仙讚重，讚歎欽重。二者先亡生天，先亡安觀，悉生三界。三者宿世業殃解脫，永不牽纏。四者所往通達，向往進修，悉得通達。五者無盜賊事，永不遭此。六者，所求遂心。求謀盡遂。七者除水火厄難。八者橫事&#28508;</span><span style="font-size: 9.0pt; font-family: 新細明體; color: maroon">暗也。</span><span style="font-family: 新細明體; color: maroon">消。九者夜夢吉祥。十者，疾病不相侵，十一者智慧聰明，十二者人見歡喜，十三者衣食豐足，隆盛。十四者，子孫榮貴。子孫榮貴非叉榮華富貴，賢而清不惡賤夭便好。十五者，六親見喜。十六者，門族和睦，十七者除三惡業報。十八者，轉女身成男。十九者，形容端正威嚴，二十者，為國大臣。二十一者，生為帝王之子。二十二者，鬼神欽服瞻仰。二十三者，得宿命通，宿業盡，命大通利。二十四者，諸神護念，護持讚念持經奉玉帝之人。二十五者九族受蔭，九族，高、曾、祖、父、己身、子、孫、曾、玄，一云，父三族，母三族，妻三族也。二十六者，處世長年。二十七者，世界有情，賴其善功，二十八者，魔王保舉迓迎。二十九者，次超欲色無色三界。三十者，白日上昇。諸仙昇化不同，非必白日肉身昇天。體同太虛，神遊玉京，是白日上昇。尊經敬帝，雖有此功，先要絕盡秘欲，不求效驗，亦不間斷，心與天合，然後有效，即無效，亦不害為善也。若一覬效，非善傳帝經矣，觀者辮之。</span></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="color:maroon">&nbsp;</span></p>
	<p style="line-height: 150%; margin-top: 0; margin-bottom: 0">
	<span style="font-family: 新細明體; color: maroon; font-weight: 700">應驗品續三十五章</span></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="color:maroon">&nbsp;</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	　　爾時，天尊復告四眾曰：此經功德，能碎鐵圍諸山，竭苦海水，破大地獄，拔諸罪苦，降暴惡魔，護諸國土；能滅一切惡鬼，能除一切重病，能解一切惡毒，能離一切惡人，能伏一切毒獸，能摧一切邪道，一切諸天，皆自尊敬。其餘功德，說不可盡。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	尊經敬帝，功德有三十種。爾時，天尊復告四眾曰：此經功德，能碎陰酆、鐵圍諸山，&#20928;盡宿塵。竭苦海水，迴頭登岸，苦海波乾。破大地獄，屏息妄緣。拔諸罪苦，絕斷業根，永無罪報。降暴惡魔，降伏剛暴猛惡邪魔，禁橫逆邪妄。護諸國土，悉使清寧，富國安民。能滅一切惡鬼，除滅兇惡陰鬼，除陰惡趣。能除一切重病，除盡諸染。能解一切惡毒，解除世諸惡毒，解身大真惡毒。能離一切惡人，或不相遇，或惡人見我，彼即遁&#36857;。能伏一切毒獸，馴伏世諸毒獸。又脩真之人，陰氣化諸毒龍猛獸、巨&#34412;獅子，各百億萬眾護我真經，令自馴伏，永護於我。能摧一切邪道，摧破世諸邪道，摧己邪妄迷執。一切諸天，諸界諸天。皆自尊敬，自然尊敬此經。其餘功德，說不可盡。解見前。</span></p>
	<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	此經功德，消難消之變，除難去之毒，無所不化，無所不利，大方便、最上法品也。雖至聖之微言，實性分之能事。勉之，則功自成。</span></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="font-family:&quot;New MingLiu&quot;;
color:maroon">&nbsp;</span></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">應驗品續三十六章</span></b></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="font-family:&quot;New MingLiu&quot;;
color:maroon">&nbsp;</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	　　爾時，道場大眾、金仙菩薩、真聖眷屬聞是說已，歡喜踊躍，稽首敬禮，而作頌曰：</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	大哉至道，無宗上真。上度諸天，下濟幽魂。上無師祖，惟道為身。丹臺紫府，金闕玉京，秘此妙法，溥福含靈，滅我萬罪，增我遐齡。萬神朝禮，魔王保迎。功德昌盛，黃籙書名，渺渺億劫，使我長存。于時會眾說是頌畢，稽首皈依，奉辭而退。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	爾時道場大眾。道場，敷道之場也。金仙菩薩、真聖眷屬聞是說已，說經已竟。歡喜踊躍，騰歡鼓舞之意。稽首敬禮而作頌曰：大哉至道，大不可量，至不可及。無宗上真，無本無始，最上至真。上度諸天，化遍於上。下濟幽魂，化徹幽冥，滯魄盡昇。上無師祖，無師無祖。惟道為身。頌讚此經，以道為身。丹臺紫府，太玄妙境。金闕玉京，解見前。秘此妙法，秘，珍藏也。溥福含靈，遍福一切含靈。或以福作溥度。滅我萬罪，經能滅一切罪。增我遐齡，經能延年。萬神朝禮，欽重此經。魔王保迎尊持經者。功德昌盛，功德盛大，周遍悠長。黃錄書名，玄都仙籍，金簡黃籙以書其名。渺渺億劫，渺渺寥廓，遼遠億數多劫。使我長存，使持經有道者長存。于時法會真眾說是頌畢，稽首皈依《無上玉皇本行集經》，奉辭至聖而退。</span></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="font-family:&quot;New MingLiu&quot;;
color:maroon">&nbsp;</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">高上玉皇本行集經卷下竟</span></td>
        </tr>
		</table>
    <p>　</p>
    <table border="1" cellspacing="1" width="100%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>