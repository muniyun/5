<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../CMTS000.htm">
    <img src="../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size: 18.0pt; font-family: 新細明體; color: maroon">
		高上玉皇本行經集註</span></b></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		經名：高上玉皇本行經集註。簡稱《皇經集註》。明全真道士周玄貞撰。匯集宋金元明諸家《玉皇經》註，並附《玉皇心印經註》。十卷。底本出處：《萬曆續道藏》。</span></td>
      </tr>
		<tr>
        <td width="97%" align="center">
    <p style="line-height: 150%; margin-top: 0; margin-bottom: 0"><b>
	<span style="font-size: 14.0pt; font-family: 新細明體; color: maroon">皇經集註卷之九</span></b></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">應驗品續十三章</span></b></p>
	<p style="line-height: 150%; margin-top: 0; margin-bottom: 0">　</p>
	<p align="left" style="line-height: 150%; margin-top: 0; margin-bottom: 0">
	<span style="font-family: 新細明體; color: maroon">
	　　又若有邪見愚執惡人，睹持是經，生諸惡逆，偏眼邪視，乃至起一惡心，發一惡言，妄生謗讟持經之人，其罪深重。命終之後，墮大地獄，永無出期。</span></p>
	<p style="line-height: 150%; margin-left: 12.0pt; margin-top: 0; margin-bottom: 0" align="left">
	<span style="font-family: 新細明體; color: maroon">
	不惟慢神謗經罪重。又若有邪見愚濁、執迷惡人，睹持誦是經者，目見曰睹。生諸惡逆，有不信心。故不知經為道語法言，持之利益，阿慢輕忽，厭惡謗毀，生諸過惡悖逆，偏眼斜視，不喜見經並持經人，無有正眼定觀，偏眼邪視，輕藐憎厭，乃至起一念惡心，發一句惡言，妄生謗讟持經之人。讟，譽毀也。持經作善，不可毀，邪執惡人不知緣業罪福，不知持經之善，妄自生謗毀讟詈之言，加持經之人，其罪深重。命終之後。終，盡也。墮大地獄，無間獄也。永無出期。永，終也，長也。妄謗正法，業根深重，</span><span style="color:maroon">
	</span><span style="font-family: 新細明體; color: maroon">故墮地獄難出。</span></p>
	<p style="line-height: 150%; margin-left: 24.0pt; margin-top: 0; margin-bottom: 0" align="left">
	<span style="font-family: 新細明體; color: maroon">
	夫識見一也。見之不正則為邪。人一也，執迷不悟，則為愚、為惡。心一也，生惡念則為逆。眼目一也，偏眼邪視則為過。一念至微一也，起一惡心為業根。一語無幾一也，發一惡言為罪本。君子成人一之美，嘉人之善，持經者當稱讚也，妄生謗讟，是自作孽。人生本無業，自惹其罪深重，是大可哀。命終，是還造化舊物也，固無拘。迺一謗法，墮大地獄，死亦不安。其過如何永無出期。天心仁愛，上帝好生，惟神正直，不淹沒人。今罪者無出期，豈天拘之哉。孽自己作，定業難逃。欲除己業，還須自信，至善不回，業根脫矣。噫，刑獄天討，法本無親，慈父不能庇其子，孝子不得私其父。至公者神，豈消自致之業哉？信經向法，自懺前業，如世人出首信誠，免其罪犯也。</span></p>
	<p style="line-height: 150%; margin-left: 12.0pt; margin-top: 0; margin-bottom: 0" align="left">
	<span style="font-family: 新細明體; color: maroon">
	人生世間，聖愚無二。即不能出言有章，聲為律，幸勿出訛言而為惡口，不能行無過動。身為度，幸勿行＝惡事而造身業。不能心無妄想，守至真，幸勿起惡意，造心業。不知大道，勿謗道；不能解經，勿非經；不能持誦，勿謗人；不明鬼神、生死、因果，勿起毀言。一心正信，久自明一道，漸成聖真，又何罪業之有？</span></p>
	<p align="left" style="line-height: 150%; margin-top: 0; margin-bottom: 0">
	<b><span lang="EN-US" style="color:maroon">&nbsp;</span></b></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">應驗品續十四章</span></b></p>
	<p align="left" style="line-height: 150%; margin-top: 0; margin-bottom: 0">
	<b><span lang="EN-US" style="color:maroon">&nbsp;</span></b></p>
	<p align="left" style="line-height: 150%; margin-top: 0; margin-bottom: 0">
	<span style="font-family: 新細明體; color: maroon">
	　　至若在世男女，得遇是經，不生敬仰，穢手污觸，葷口讀誦，床榻不&#20928;，便將安置。或誦是經，講習俗語，共同戲笑，以為常典。如是之人，命過之後，墮無間獄，永無出期，殃緣九祖，受考酆都，累及子孫，害纏後代。是人於地獄中歷無量劫，受大苦惱，縱遇聖教，累承救拔，罪惡小&#20943;。又遇上聖殊恩，得離地獄，生餓鬼中，歷千萬劫，不聞漿水之名。鬼報得盡，生畜生中。畜生報已，若生人中，復生邊夷外域，而復女身，貧寒困苦，癃殘百病，受無量苦，人所憎棄，求生不生，求死不死。輕斯經故，獲罪如是。</span></p>
	<p style="line-height: 150%; margin-left: 12.0pt; margin-top: 0; margin-bottom: 0" align="left">
	<span style="font-family: 新細明體; color: maroon">
	此甚言慢經之報。不生敬仰，不敬重仰慕也。穢手污觸，不&#20928;之手或請捧經卷，或披閱指點，污觸輕犯此經。葷口讀念誦持，食五葷、五辛，三厭之口也。床榻不&#20928;，卓几狀榻、座器不&#20928;，便將此經安置供放。或誦是經，與人講習俗語，共同戲笑，以為閑常書籍典章。是人不惟自惹罪報，禍殃緣及九祖。始祖、四昭、四穆，為九祖。受考酆都。考，孝察過失也。或作拷掠之拷。此即小鬼犯事，罪坐家長之義。累及子孫，害纏後代。積不善之家，叉有餘殃，受大苦惱，罹大罪苦，煩惱無限。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	遇聖教累救，罪惡小&#20943;，即蒙經功法功&#20943;。遇上聖殊恩，上帝恩赦也。得脫離地獄苦報。餓鬼千萬劫不聞漿水之名。餓鬼腹大，咽喉微小，飲食難下。黑獄羅酆，不見漿水，亦不聞名。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	生類莫蠢於物。鬼報盡，生畜生中，其業尚在。人世雖一，中國難投，男身難得，生邊夷外域，而復女身，人中之不美也。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	貧寒困苦，貧賤凍餓，困苦艱難。癃殘百病，衰損殘廢，百病縈纏。受無量苦，言不盡之苦。人所僧惡厭棄，求生不得安生，求死不能即死，皆以輕慢此經之故。獲罪業如是之重，亦可哀哉。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	夫人生，參天地為三才，此身貴重，親賴以繼，光前裕後；道賴以傳，所係匪輕。一慢經法，殃及己身，緣祖先，禍後代，受業報，何其愚之甚也？又觀三教書，言男女法性，無有分別，在在處處，皆為樂土。《中庸》云：富貴貧賤，夷狄息難，素位而行，無入而不自得。今言外域女身，病難之體，為人憎棄，何也？蓋無分別，皆自得者，道也。分等類，言罪福者，報也。報應明，人斯為善矣。嗚呼，人一也，皆可為善人也，尚勉力進道，勿造業，而為人所憎。</span></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="color:maroon">&nbsp;</span></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">應驗品續十五章</span></b></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="color:maroon">&nbsp;</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	　　又復有人，初雖信受，後復慢易，善惡童子上奏三官，黑簿書名，青編&#20943;算，身歿之後，拘閉幽牢，往復三塗，無由解脫。或於見世，受種種病，疥癩廱疽，以為果報；憂悲苦惱，日夜相煎。或身被橫惡所加，或牢獄繫鎖，或非命自害，毒藥所殘；或被虎狼毒蛇之所瞰食，或為冤債之所牽引；或行山林，值遇惡人，被他屠割，推落崖岸；或被邪精魍魎之所殘害，或值水火之所焚漂，或被刀兵之所橫誅。輕斯經故，橫喪天年，獲如是果，獲如是報，可不悲歟？可不痛歟？</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	此經法利，不特全不信者有罪也。又復有人，初雖信受無疑，後復怠慢輕易，善惡童子，紀&#37682;世人善惡之童子，上奏三官，黑簿書名。黑簿，&#37682;過之簿也。書慢易經典之罪。青編&#20943;筭，紀功青篇，&#20943;慢易經者之筭。身歿後，拘閉幽牢，刑獄囚繫。往復三塗、苦累無由解脫。或於見生今世，受種種疾病，疥癩廱疽惡疾以為果報，償其惡業。憂悲苦惱，日夜相煎，愁困日夜熬煎。或身被橫逆禍惡所加。或牢獄繫鎖。或非命自己殘害。或毒藥傷殘。或被虎狼毒蛇之所噉傷啖食。或為充家債主之所牽引受害。或行山林，值遇惡人，被他謀殺屠割，推落崖岸，以傷身命。或被邪精魍魎之所陰殘損害。或值火焚而水漂。或被刀兵之所橫誅。輕斯經故，橫喪天年，夭橫折喪，不得善終。獲如是業果，獲如是報應，可不悲歟，可不痛歟。既悲哀其苦，又痛惜其愚，此見天尊之大慈也。</span></p>
	<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">證疑：</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">
	夫後一慢易此經，罪報無窮，則尊道信經，貴有琱]。久道化成，經功全驗，盡被其德，領其效矣。人惟無琚A始勤終怠，無怪乎罪業之及也。抑自古及今，不才者問出，不持經，不聞經者甚眾，獲罪厄患者每有，豈皆盡慢經者耶？蓋經以言道，不信道而無德，即慢經者也。無德有罪，即慢經之罪也。欲尊經消罪，當進道修德。</span></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="font-family:&quot;New MingLiu&quot;;
color:maroon">&nbsp;</span></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">應驗品續十六章</span></b></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="font-family:&quot;New MingLiu&quot;;
color:maroon">&nbsp;</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	　　汝宜殷勤，依此奉行，勿生邪念。若諸念不生，萬緣頓息，塵沙惡業隨心消散，一切&#28798;魔自然殄滅。此經功德不可思議，是誠無比最上妙法，諸經之王，有大利益，非人勿示。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	天尊謂真人云：慢經之罪報應如是。汝等宜殷勤懇切，依此經法奉行無失，勿生一切邪念。若諸雜念不生，無善念，無惡念，無無念無無無念，萬緣頓息。空五累，除九識，離四象，絕百非，空萬有，亡心一無，外緣、內緣、業緣、福緣、空定妙緣，宿世、今生，攀援未來，一切斷絕，悉盡根塵，塵沙惡業，隨心消散。世上塵，琲e沙，不可稱數。如是眾業，隨信經心，悉皆消散。一切&#28798;魔，自然殄滅。諸&#28798;，諸魔，自然殄絕除滅。此經功德，不可思議。是誠無比最上妙法。三教，萬法，一切無可比。此誠為最上妙法。諸經之王，兩門之經，儒之書，皆不及此。為三教諸經之王。有大利益，非人勿示。道雖人人可學，不信不敬者不可傳，非人勿示，非重道之人不傳示也。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">　解疑：</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">
	儒者不教自暴自棄之夫。佛不度無緣之輩。道法最尊，豈強不信之人哉？噫，信心進道之基，真志成聖之要，不信不可以授經。人當至誠勵志，以為受經入聖之本。</span></p>
	<p style="line-height: 150%; margin-top: 0; margin-bottom: 0" align="left">
	<b>
	<span lang="EN-US" style="font-family:&quot;New MingLiu&quot;;color:maroon">
	&nbsp;</span></b></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">應驗品續十七章</span></b></p>
	<p style="line-height: 150%; margin-top: 0; margin-bottom: 0" align="left">
	<b>
	<span lang="EN-US" style="font-family:&quot;New MingLiu&quot;;color:maroon">
	&nbsp;</span></b></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	　　若諸天人，五衰四相，輪迴侵逼，能捨除妄想，受持是經，坐招自然，天福益固，身度三界，與道長存。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	此經至尊，不宜妄示人矣。若諸天人，欲界六天，尚有欲樂。色界十八天，常有色象。無色界四天，以空定為樂。大梵四天，知空知無，雖無冀樂，靜福有數。諸天之外，最上種民四天，無輪迴成壞。以前諸天，等義不同，在種民下，有成有壞。五衰四相。五衰，解見前。四相，非人、我、眾生、壽者，福相盛衰，德相盛衰，分四相也。一云生、壯、老、盡為四相。一云，不威儀、不神通、不快樂、不精健為四相。輪迴侵逼，欲、色、梵、無色三十二天，久暫不同。其天人福盡，轉生人間，皆有定數，故云輪迴。侵逼能捨除妄想。逐緣妄生，或想福，或想慧，或想壽，或想空，或想定，或想上昇，或想轉降。言所不盡，心所不窮，皆名妄想。捨除雜念，一緣不生，空空無無，是捨幻念。除妄想，坐招自然，天福益固，不待思求，自然坐致。欲界、色界、無色、梵界，皆自所居，而得超脫。永不輪轉，無毀淪，得大堅固，不入輪迴。身度三界。能出欲界，於色界，及無色、梵界，天地人，出三有象，高度上霄玄境。與道長存。與道合真，浩劫長存。觀天人寶經之效，則世人可知矣。勉之。</span></p>
	<p align="left" style="line-height: 150%; margin-top: 0; margin-bottom: 0">
	<b>
	<span lang="EN-US" style="font-family:
&quot;New MingLiu&quot;;color:maroon">&nbsp;</span></b></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">應驗品續十八章</span></b></p>
	<p align="left" style="line-height: 150%; margin-top: 0; margin-bottom: 0">
	<b>
	<span lang="EN-US" style="font-family:
&quot;New MingLiu&quot;;color:maroon">&nbsp;</span></b></p>
	<p align="left" style="line-height: 150%; margin-top: 0; margin-bottom: 0">
	<span style="font-family: 新細明體; color: maroon">
	　　是此經典，無與等、無能勝，是大威德，大神咒，能令一切枯稿便生枝葉，花果茂盛，能除眾生極重苦惱，能令短命眾生而得長壽。此經功德不可思議，歎莫能盡。</span></p>
	<p style="line-height: 150%; margin-left: 12.0pt; margin-top: 0; margin-bottom: 0" align="left">
	<span style="font-family: 新細明體; color: maroon">
	不信經者業如是，天人信經效如是。是此經典無與等，一切諸經諸法皆出其下，無與等倫，無能勝，一切諸經法利皆不及此，無能勝者。是大威德，或除邪，或輔正。功德不能相兼，不名威德。今經法除邪滅罪，扶正成真，是神功妙德，恩威莫量，故云威德。大神咒，解見前。能令一切枯稿便生枝葉，花果茂盛。諸草，諸木，奇花，異菜，瑞芝，靈香，凡榮秀生類不能暢達茁育，一切乾枯稿損，此經便令復生枝葉，花萼果實，暢茂繁盛。能除眾生極重苦惱。此經消諸業，利人之生；拔諸罪，利人之死。除魔難，保人快樂。歷劫冤慾，終身煩惱，最重苦宛，累世難消者，此經便除其根。能令短命眾生而得長壽。世人之生，七十甚希。此經保命延生，能令世間夭折短命眾生益筭延年，而得長壽。或云，顏子亞聖，年止三旬，是道德無益。何云經功延壽？蓋死而不亡者壽。卓爾見道，顏子不死。經云延短命之壽，蓋令眾生見道死而不亡也。</span></p>
	<p style="line-height: 150%; margin-left: 12.0pt; margin-top: 0; margin-bottom: 0" align="left">
	<span style="font-family: 新細明體; color: maroon">
	此經功德，不可思議，歎莫能盡。稱歎不盡也。噫，寇公忠義，枯竹成林；田氏孝友，稿荊復生。聖人在上，比屋可封，死生快然。會大道之全，功德無類不及也。觀經者勉焉，自有最上功德。</span></p>
	<p style="line-height: 150%; margin-top: 0; margin-bottom: 0" align="left">
	<b><span lang="EN-US" style="color:maroon">&nbsp;</span></b></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">應驗品續十九章</span></b></p>
	<p style="line-height: 150%; margin-top: 0; margin-bottom: 0" align="left">
	<b><span lang="EN-US" style="color:maroon">&nbsp;</span></b></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	　　若不宿植道本，廣種福田，乃至經名尚不得聞，何況得見是經？</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">此經功德無盡矣。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	若不宿植道本，本猶根也。君子務本，本立而道生，故云道本。一作道種，非也。宿，夙也，預也，植，立也，樹也，種也。道本，漸次進修，入道根本。道經云：大道無名。精修則成。孔子云：下學而上達。佛經云：從聞思修，入三摩地。三教皆重學問，為成道本。然道雖頓悟，須假漸修，實非一蹴能盡。若不宿世今生，預加修習，先植道本，廣種福田。福田，積功有效，如種田等，故曰福田。外功，則脩宮觀、寺院、庵廟、堂祠、塔閣、社宇、橋粱、道路、行藥治病，助國救人，符濟，祈禱，廣嗣，利生，除邪，去難，拔苦，拯貧。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	內行，則慈悲，喜捨，忍辱，和光，普惠無私，堅固圓滿。粗行，則施財物衣食。秘行，則念道思真，絕欲養神，積精累氣。入聖超凡，種種不一。無量福田，皆廣種之。種世田者，時歲旱澇，人事不齊，或不成收；種諸福田，小則小成，大則大效。陰德種種，若人不知，若說不盡，功德無量。若不種諸福田，乃至此經名號尚不得聞。無德無福，不聞經名。經云，正法難遇，此之謂也。何況得見是經。見此真經，即為道眼。無德無福，經名不聞，焉能得見？夫人之分量不同，承受亦異，有福無德，富貴而愚；有德無福，清貧而聖。德福並懋，&#31108;位壽名。若遇正法，知見了脫，非歷劫脩習，功德無量，不能至是。佛會百萬，正法付之迦葉；孔門三千，一貫付之曾參。道門法眾，億萬萬萬，繼太上心法，文始而已。觀者勉之。</span></p>
	<p style="line-height: 150%; margin-top: 0; margin-bottom: 0" align="left">
	<b><span lang="EN-US" style="color:maroon">&nbsp;</span></b></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">應驗品續二十章</span></b></p>
	<p style="line-height: 150%; margin-top: 0; margin-bottom: 0" align="left">
	<b><span lang="EN-US" style="color:maroon">&nbsp;</span></b></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	　　蓋是經依三洞真格，八萬劫一傳，此清都至真上聖所寶，祕於玉京金闕，甚為微妙，難可得遇。如宿有仙骨，當為九天真仙之人，得遇斯文，承斯緣故，後當齍金寶從師告盟受之，方當承機應運，乃可付焉。不得輕泄，敬之、&#24892;之。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	此經非輕傳也。依三洞真格。洞真，洞玄，洞神，此三洞品，載天律金科。真格，自然之數。八萬劫一傳。經八萬&#24487;元會運世之劫。一云，人生於寅，盡於酉。八時，共八萬六千四百年，計大數八萬餘年。每年生長成收一次，亦謂之一劫。沙，塵數也。八萬劫一傳，此經普轉大法，非常遇也。前說近是。此清都至真上聖所寶。上清玄都。祕於玉京金闕，非云玉帝之居。迺太玄寶藏帝經之閣。甚為微妙，讚經難可得遇，不易遇此經。如宿有仙骨，宿世進脩，有成道分，骨相合仙。當為九天真仙之人，九&#28801;天真上仙品。得遇斯文，得遇此經文。承斯緣故，承此當作仙遇經之良緣。後當齎金寶從師告盟受之。非但齎持世財金寶，告天立誓受經，獻至誠無私，永劫不改之心，盟心天日，如白日青天，無有點塵，是真金寶，不毀者也。方當承機應運。方，始也，始當乘機會、應時運。乃可付焉，乃可傳付此人。不得輕泄。泄，洩也。不得輕易泄漏經旨，言不傳非人也。敬之、慎之。尊敬此經，不可輕忽，慎守此經，不可妄傳。噫，知此經之重，人人當脩良緣，以為受經之地。既受，永劫不可輕也。寶之、勉之。</span></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="color:maroon">&nbsp;</span></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">應驗品續二十一章</span></b></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="color:maroon">&nbsp;</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">　　於是天尊重宣此義，而說偈曰：</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	設使江河水，波浪能生蓮，慈烏毛能白，如經故難遇。設使龜生毛，堪採為衣服，夜月能消冰，如經故難遇。設使蚊蠓足，堪構為橋梁，能載一切重，如經故難遇。設使黃口雀，能啣諸大山，擲之他方界，如經故難遇。設使一葉舟，力能載崑崙，浮度於大海，如經故難遇。設使諸水蛭，口能生巨齒，其大如象牙，如經故難遇。設使蓬蒿葉，能覆無鞅界，廕庇崑崙山，如經故難遇。設使烏梟類，同樹一巢棲，啣食共反哺，如經故難遇。設使兔生角，堪用為梯磴，上窮有頂天，如經故難遇。設使鼷鼠等，緣於兔角梯，至天能食月，如經故難遇。設使驢顏唇，色如蘋婆果，復能作歌舞，如經故難遇。設使蠅蟲等，能飲鍾石酒，迷荒而沉醉，如經故難遇。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	於是元始天尊重宣經功之義，而說偈曰：設使江河水，波浪能生蓮。江河水深，&#27769;流巨浪，不能生蓮。慈烏毛能白，如經故難遇。烏鴉生來純黑，不能白。今言烏白，江有蓮花，以見絕無，甚言經之難遇。龜本無毛，月本太陰。今言探龜毛為衣，以夜月消冰，只是以絕無者，見經之難遇。至於言蚊蠓足構橋梁，載諸重，言黃口小雀啣諸大山擲他界，言小舟載崑崙神山，度大海，水蛭生象牙之齒。蛭，水蝗小虫也。蓬蒿葉覆無量界，蔭崑崙山。烏梟同巢，共食反哺。烏梟皆惡烏。兔角為梯上天。鼷鼠步兔角梯，至天食月。驢顏唇，如蘋婆果色，復能歌舞。蠅虫飲鍾石酒，迷荒沉醉。以上皆事之所必無，理之所未有。歷歷言之，以見經之難遇。夫大道人人有，真經個個全。愚人蠢物，皆有正性，悉可化度，何至如此類所絕無者，擬經之難遇，豈終不傳耶？蓋法品不同，此經最上，傳之者未必如元始之真，受之者未必契玉皇之秘。扞格偏執，全經難曉。或不聞不見，或徒聞徒見，功德實效，語之茫然。未獲全益，信乎其難遇矣。不畏難之難，至誠有怛，經功自遇。</span></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="font-family:&quot;New MingLiu&quot;;
color:maroon">&nbsp;</span></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">應驗品續二十二章</span></b></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="font-family:&quot;New MingLiu&quot;;
color:maroon">&nbsp;</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	　　爾時，天尊宣說偈已，普告四眾：世間若有持是經人名功德身，一切有情，被其蔭故。持是經人名神通身，一切吉祥，咸臻集故。持是經人名清&#20928;身，是諸惡業，不能侵故。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	爾時，元始天尊宣說偈已，普告四眾。普，&#24487;也。四眾，解見前。世間若有持是經人，名功德身。有利於眾為功，有益於眾為德。利人利物，曲成不遺，名玄功妙德之身。一切有情世間動植，凡有生之屬，雖土木金石，情性精魄在者，皆有情，故一切有情被其蔭故，三教聖人，普渡永利。覆冒曰印。持經者，利己、利他、利人、利物，若有知，若無知，普惠共濟，一切被其慈蔭。持是經人，名神通身。人雖至靈，無有神通。經中妙法，至玄至神，大通無礙，持是真經名神通身。一切吉祥，咸真集故。三教聖人，永成不壞。咸，皆也。臻，至也。集，萃聚也。持經人為己則順而祥，為人則愛而公，&#29234;天下國家則無所處而不當，，自致之福，千祥攸萃。天不愛道，地不愛寶，人服其化，物效其靈。一切吉祥皆集也。持是經人，名清&#20928;身。不染謂之清，無累謂之&#20928;。持經人萬緣俱息，一疵不存不能侵故。侵，逼害也。自作之業，天降之殃，宿業今愆，先亡連逮，時歲之咎，命運之滯，星居觸犯，魔鬼侵凌，人言物厲，一切干傷，是諸惡業皆化凶為吉，不能侵凌。夫有道之士範圍天地，曲成民物，福履禎祥，天保勿替。吉人天相，無&#28798;無害，真功德神通清&#20928;身也。人亦有身，而非功德神通清&#20928;，亦不真持經耳。勉之，自可以證其功效。</span></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="color:maroon">&nbsp;</span></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">應驗品續二十三章</span></b></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="color:maroon">&nbsp;</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	　　持是經人名威德身，天魔異道不能攝故。持是經人名無等身，上帝&#36965;唱，萬神敬故。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	持是經人，不但名清&#20928;身也，名威德身。解見前。天魔異道，諸天魔王，魔民魔女，陰暗魔鬼，及阿脩羅，唃嘶羅，魑、魅、魍、魎、精、邪、怪、祟，世人詭誕，外道旁門，妖孽、艷、異等不正道。不能攝故。攝，招伏親服也。魔異侵入，人迷服不覺，云攝。如佛門阿難，被摩登伽女攝入淫房，鞠愛撫摩，幾毀戒體。今持經人了明心印，無私無為，默持真經，法力周完，道高德重，威德赫奕，不可稱量。鬼妖喪膽，精怪亡形，一切邪魔，豈敢侵正。故天魔異道不能攝。阿難非不持戒，一念動於摩登伽女，是未悟心宗，持經問斷，故伽女攝入耳。若非佛《楞嚴經》力，焉復全體。此《皇經》諸經之王也，受持威德，寧不萬倍於他經哉。持是經人，不但名威德身也。名無等身，無等倫儔類之身。吉真。持經者最上無與比。即釋經云，一切無如佛。儒書云，夫子之不可及也。猶天之不可階而升也。上帝&#36965;唱，上帝，非玉帝也，諸天上帝也。&#36965;，遠也。唱，樂世有進道之人，天音宣贊也。一云，謠唱，是作歌謠之謠。於理未妥，不可從。蓋世間生男，萬神唱恭；生女，萬神唱奉。上帝好生，諸天稱慶。有道之人誠格天地，動鬼神，與天合德，諸天帝歡慶。但諸帝甚尊，與他神不同，但依所居天宮常御處，&#36965;聞天音以慶，次非歌謠之字。不然，何此曰上帝&#36965;唱，繼曰萬神敬故？萬神，非一神，所指者廣。一切諸神，雖有崇卑，皆重道典。遇真持經有道之人，故無不敬也。夫人性剛明中和，比肩元始，本有大威德，無等倫也，惟不禁情欲，故邪入而神不敬也。吁，子夏賢者也，出見紛華勝麗而悅，非夫子真儒之教，焉能成高弟哉？人能一真無偽，永成道矣。</span></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="color:maroon">&nbsp;</span></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">應驗品續二十四章</span></b></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="color:maroon">&nbsp;</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	　　持是經人名堅固身，惡劫大難不能損故。持是經人名道藏身，口出語言，鬼神仰故。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	持是經人，不但名無等身也，名堅固身。世人生死無常，轉迴不知。或小功小德，福緣身世；或小根小乘，果位有限；或明而未了，易蔽易欺；或行而未成，易得問斷；或度人濟物，分量易窮，身如萍燭，難當風浪，非堅固也。真持經者心不退轉，名堅固身，惡劫大難，不能損故。或小劫、中劫、大劫，元會運世，三界滅轉之劫，物絕人盡，地傾天壞，四輪相觸，五行並剋，水火風&#28798;，侵壞世界，萬象空，諸法盡，諸乘果，四禪界，三階九品，官神將吏，悉入轉迴，蒙再造難。真持經者得大堅固，超出劫數，永不退轉。惡劫元運，宿業&#28798;魔，意外大難，毫不能侵，貞達常變，億世如一，不能損也。持是經人，非但名堅固身也，名道藏身。藏，藏也，臧也。道無所不包，無往不善。道藏無有不載，無用不臧。人身雖有限，性無不備。但不盡道，所以不成道身。真持經人淵存海含，法藏中包無量世界，故名道藏身。口出語言，鬼神仰故。答述曰語，自言曰言。人亦有言，鬼神不仰，蓋詞不誠，口過生，尤且不免，何以感人神、鬼神乎？真持經人言焉成信，出之有章，不躁不隱，不失人，不失言；或一言續千真之&#33033;，或一言開萬代之傳，或一言拯人物之溺，或一語破死生之關，或一言盡天地之道，或一語括萬法之玄，或一言悉鬼神之情狀，或一語明劫數之升纏；一言而滅罪福，一語而露金丹。三教真宗，在經一言，人物共寶，鬼神所不識也。誰不欽仰哉？鬼神仰故，云爾已矣。夫三教大聖人歷劫不退轉，言語天人所共崇，堅固道藏之旨可徵已。一持經者，何遽至是？蓋一得永得，理之實驗，人惟不真持經耳。真持如何？心齋為本，神化成之。</span></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="font-family:&quot;New MingLiu&quot;;
color:maroon">&nbsp;</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">皇經集註卷之九竟</span></td>
        </tr>
		</table>
    <p>　</p>
    <table border="1" cellspacing="1" width="100%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>