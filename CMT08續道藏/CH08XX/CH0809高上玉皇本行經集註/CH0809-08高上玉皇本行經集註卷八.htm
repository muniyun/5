<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../CMTS000.htm">
    <img src="../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size: 18.0pt; font-family: 新細明體; color: maroon">
		高上玉皇本行經集註</span></b></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		經名：高上玉皇本行經集註。簡稱《皇經集註》。明全真道士周玄貞撰。匯集宋金元明諸家《玉皇經》註，並附《玉皇心印經註》。十卷。底本出處：《萬曆續道藏》。</span></td>
      </tr>
		<tr>
        <td width="97%" align="center">
    <p style="line-height: 150%; margin-top: 0; margin-bottom: 0"><b>
	<span style="font-size: 16.0pt; font-family: 新細明體; color: maroon">皇經集註卷之八</span></b></p>
	<p style="line-height: 150%; margin-top: 0; margin-bottom: 0"><b>
	<span style="font-size: 14.0pt; font-family: 新細明體; color: maroon">高上玉皇本行集經卷下</span></b></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">天真護持品第四</span></b></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">護持品一章</span></b></p>
	<p style="line-height: 150%; margin-top: 0; margin-bottom: 0" align="left">　</p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	　　爾時，昊天上帝聞說經法，從座而起，長跪帝前，白言：惟願聖慈普為大眾及諸天人、持是經人說利益事。　　</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	于時玉皇上帝，興方便意，開利益門，宣玉匱科，傳靈寶法，告於昊天上帝曰：汝今諦聽，當為汝說受持功德，扶危拔苦，利益存亡，神妙之事。眾真稽首，俱發聲言：臣等今日幸聞湛然常住之法，莫不上福諸天，&#24487;周三界，三塗五苦，咸得消滅。惟願慈悲愍臣等故，演斯妙義。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	諸天聖眾既稱歎神咒功德品及帝號功德已，當爾之時，昊天上帝，昊大高玄天帝，非時稱昊天也。聞天尊說經法。從自己所居之座而起身，向上長跪玉帝道前，奏白言說：惟願至尊聖慈普褊為一切大眾，一云諸天聖眾聽聞經者。一云世間大眾，天上本無世人，經廣度三界浩劫。二說俱是。及諸天天人，持是經之人，宣說經法，一切利益之事。于時玉皇上帝興方便，拔度一切之妙意，開永利大益之門，宣玉匱寶科。此經皆玉笈琅函，珍藏上天，故云宣玉匱科。傳玄靈妙寶大法，告於昊天上帝曰：汝今諦聽。汝，指昊天上帝也。諦，專聽見諦之意。當為汝說受持此經功德，匡扶一切困危，救技一切苦厄，利益生存死亡神妙之事。眾真稽首，俱發聲言：臣等今日幸聞湛然常住之法。人性靈明，不垢不&#20928;，無成無壞，不昇不沉，本自湛然常住。知誘物累，自取滅亡，漂沉輪轉，盲昧不明，不能湛然常住。鬼有趣，神有識，報盡復輪，亦不能湛然常住。今聞經法功德利益，宿性得融，根塵&#20928;盡，拔業識，除罪障，堅固圓滿，是聞湛然常住之法，曠世奇逢，豈不幸乎。此法功力，莫不上福諸境諸天，&#24487;周三界。解見前。三塗，天塗，地塗，水涂。五苦，色累苦心，愛累苦神，貪累苦形，身累苦魂，華境苦精。咸得消滅。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">
	惟願至尊慈悲愍臣等故。愍，矜恤憫念也。演斯妙義。</span></p>
	<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	夫此經為最上妙法，故有如是功德。昊天上帝，不求妙旨，而請利益，非以效飲人。此經一言一畫，亦無量法寶。知其效而真心奉持，斯無負說經之慈悲。</span></p>
	<p style="line-height: 150%; margin-top: 0; margin-bottom: 0" align="left">
	<b>
	<span lang="EN-US" style="font-family:&quot;New MingLiu&quot;;color:maroon">
	&nbsp;</span></b></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">護持品二章</span></b></p>
	<p style="text-indent: 24.0pt; line-height: 150%; margin-top: 0; margin-bottom: 0" align="left">
	<b>
	<span lang="EN-US" style="font-family:&quot;New MingLiu&quot;;
color:maroon">&nbsp;</span></b></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	　　玉帝告曰：若有眾生孝養父母，恭敬三寶，竭忠於君，不殺不盜，不媱不&#22956;，不嗔不恨，不驕不詐，奉戒持齋，冥心大道，生尊重心，持誦是經，我即&#21201;下，周流法界，&#24487;傳十方無極世界，&#21201;命東方東華帝君青騎、神仙兵馬、無鞅數眾，悉令下降，覆護受持是此經者；&#21201;命東南扶桑大帝與其部眾神仙兵馬、無鞅數眾，悉令下降，覆護受持是此經者；&#21201;命南方朱陵大帝赤騎、神仙兵馬、無鞅數眾，悉令下降，覆護受持是此經者；&#21201;命西南太華元老與其部眾神仙兵馬、無鞅數眾悉令下降，覆護受持是此經者；&#21201;命西方皓靈皇老白騎、神仙兵馬、無鞅數眾，悉令下降，覆護受持是此經者；&#21201;命西北皇天上帝與其部眾神仙兵馬、無鞅數眾，悉令下降，覆護受持是此經者；&#21201;命北方紫微帝君黑騎、神仙兵馬、無鞅數眾，悉令下降，覆護受持是此經者；&#21201;命東北沖虛天君與其部眾神仙兵馬、無鞅數眾，悉令下降，覆護受持是此經者；&#21201;命上方天皇大帝、崑崙蒼老黃騎、神仙兵馬、無鞅數眾，悉令下降，覆護受持是此經者；&#21201;命下方來和天君、名山大洞神仙兵馬、無鞅數眾，悉令下降，覆護受持是此經者。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	玉帝告曰，持經，非徒口誦也。若有世間一切眾生孝順事養父母，恭敬道經師三寶，竭力盡心，上忠於君，不殺生，不偷盜，不淫慾，不嫉&#22956;，不嗔怒，不怨恨，不驕傲，不奸詐，奉受道典清&#20928;玄戒，持守真正齋素，不怠忽，不躁急，坦然澹然，默任自然，棲神養靜，法天凝真，冥心合於大道，欽若昊天，衹奉道法，生尊崇珍重之心。一云，自己嚴敬不苟且，奉持誦詠是經。我，玉帝自言也。當作朕字讀。即&#21201;下周流諸世間一切法界，遍傳十方無極世界。&#21201;命東方東華帝君青騎，南方朱陵大帝赤騎，西方皓靈皇老白騎，北方紫微帝君黑騎等神仙兵馬。東南扶桑大帝，西南太華元老，西北皇天上帝，乾方也。東北沖虛天君，上方天皇大帝，此非勾陳天皇，迺司天之神。佛云帝釋天主也。崑崙蒼老黃騎，下方來和天君，名山大洞，與其部眾神仙兵馬、無鞅數眾，悉令下降，覆護受持是此經者。覆護，保重護持也。持經者敬奉帝言道語，合德，與天與道合真，是大道身。道之所在，神人共崇，故帝令十方聖眾覆護。然必於忠孝恭敬戒淫殺盜妄者。持經以德行為本，冥心於道，道自歸之。或云，道流出家，不近君親，以為不忠孝。不知道門玄戒極嚴，守持操脩，不敢犯戒，虧體辱親。至誠堅固，先報四恩，何嘗忘君親、不忠孝哉？故許真君著《&#20928;明忠孝經》，以見道之真忠孝也。</span></p>
	<p style="line-height: 150%; margin-top: 0; margin-bottom: 0" align="left">
	<b><span lang="EN-US" style="color:maroon">&nbsp;</span></b></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">護持品三章</span></b></p>
	<p style="line-height: 150%; margin-top: 0; margin-bottom: 0" align="left">
	<b><span lang="EN-US" style="color:maroon">&nbsp;</span></b></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	　　&#21201;命十方一切金仙、四眾八部、及諸眷屬，悉令下降，覆護受持是此經者；&#21201;命十方天真大聖、飛天神王、三官四聖、二曜九星、北斗南斗、東斗西斗、中斗、二十八宿、周天眾星、金剛力士、神王等眾，各與部眾，悉令下降，覆護受持是此經者。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	&#21201;命十方世界一切金仙。金仙，諸佛、菩薩也。四眾，非世人四眾，陰陽神眾將卒四眾也。</span><span lang="EN-US" style="color:maroon"><br>
	</span><span style="font-family: 新細明體; color: maroon">八部，解見二卷。</span><span lang="EN-US" style="color:maroon"><br>
	</span><span style="font-family: 新細明體; color: maroon">及諸眷屬，四眾八部之姻眷屬類也。</span><span lang="EN-US" style="color:maroon"><br>
	</span><span style="font-family: 新細明體; color: maroon">十方天真大聖，十方諸天眾真大聖也。</span><span lang="EN-US" style="color:maroon"><br>
	</span><span style="font-family: 新細明體; color: maroon">飛天神王，解見前。</span><span lang="EN-US" style="color:maroon"><br>
	</span><span style="font-family: 新細明體; color: maroon">三官，天地水也。</span><span lang="EN-US" style="color:maroon"><br>
	</span><span style="font-family: 新細明體; color: maroon">四聖，天蓬、天猷、翊聖、佑聖。</span><span lang="EN-US" style="color:maroon"><br>
	</span><span style="font-family: 新細明體; color: maroon">二曜，日月也。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">九星，金、木、水、火、土、月孛、紫&#28801;、羅喉、計都也。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">北、南、東、西、中，五斗。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">
	二十八宿，角、亢、氏、房、心、尾、箕、斗、牛、女、虛、危、室、壁、奎、婁、胃、昴、畢、觜、參、井、鬼、柳、星、張、翼、軫，周天眾星辰。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">
	金剛力士、神王等眾，一切將部也。各與其部下等眾。</span></p>
	<p style="line-height: 150%; margin-left: 24.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">攷證：</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">
	經是帝&#21201;，朝命所頒。三公、四相、兩京九卿、&#32675;有司、百執事，貴戚異姓，億兆蒼赤，罔不欽奉。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">
	玉經有眾神之覆護受持者，帝命旌賢、輔有德也。人身有三元、四象、二氣、九官、五行及二十八宿之度數，周天經緯，水、火、真志、大慧、操修、力行、妙法、善功，與眾神等，故人之一身，身體毛髮，皮肉血髓，筋骨神氣，精華經絡，輔我正性真氣，命寶存焉。夫正性真氣，即帝真經，三萬六千神氣，八萬四千毫孔真光，即十方仙真、金剛力士、星曜神王部眾。《消&#28798;經》云：即有天真眾聖、金剛力士各百億萬眾護衛是經，即此意也。夫經不在言語文字，真意在吾心。神不在十方世界，而在吾一身。持心修身，不在誦讀披閱，而在一誠默運，至誠無私。精神氣全，聖可學，天可希，道可入，動罔不吉，神其佑之。三藥耗，一真喪，自己之神衰氣弱、精不充徹，與天違逆，神豈佑之？噫，人一也，君子修之吉，小人悖之凶。故經云，覆護持經者，則知天福有德矣。帝德無疆，經利最大，惟人之敬受何如。</span></p>
	<p style="line-height: 150%; margin-top: 0; margin-bottom: 0" align="left">
	<b>
	<span lang="EN-US" style="font-family:&quot;New MingLiu&quot;;color:maroon">
	&nbsp;</span></b></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">護持品四章</span></b></p>
	<p style="line-height: 150%; margin-top: 0; margin-bottom: 0" align="left">
	<b>
	<span lang="EN-US" style="font-family:&quot;New MingLiu&quot;;color:maroon">
	&nbsp;</span></b></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	　　&#21201;命隆魔力士、四天門王、五嶽四瀆、及諸名山、四海九江、十二河源、山林川澤，一切主者，悉與眷屬，覆護受持是此經者。諸險惡處，令得安穩。&#21201;命所在一切土地靈官、并溝渠等神，及一切諸大力鬼王，皆令覆護受持是此經者。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">十二河源，今紀十三名，有二水共源者，故云十二河源。</span><span lang="EN-US" style="color:maroon"><br>
	</span><span style="font-family: 新細明體; color: maroon">&#21201;命降魔王、天丁力士。</span><span lang="EN-US" style="color:maroon"><br>
	</span><span style="font-family: 新細明體; color: maroon">四天門王，東西南北四天門王也。</span><span lang="EN-US" style="color:maroon"><br>
	</span><span style="font-family: 新細明體; color: maroon">五嶽，東泰、南衡、西華、北琚B中嵩也。</span><span lang="EN-US" style="color:maroon"><br>
	</span><span style="font-family: 新細明體; color: maroon">四瀆，江瀆、河瀆、淮瀆、濟瀆之神也。</span><span lang="EN-US" style="color:maroon"><br>
	</span><span style="font-family: 新細明體; color: maroon">及盡世界一切諸名山。</span><span lang="EN-US" style="color:maroon"><br>
	</span><span style="font-family: 新細明體; color: maroon">四海，東、西、南、北四海。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	九江，洋子、錢塘、漢陽、潯陽、混同、錦江、湘江、烏龍、鴨&#32511;等，一切江也。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	十二河源，黃河為世界之&#30527;，若崑崙、禹門、星宿海、火墩腦兒、及尾閭、發瀉河水等根源也。一云，論黃河之源，崑崙有九井、七泉，不止十二。十二河源，蓋禹疏九河，及汝、漢、淮水、泗水，為十二也。九河，徒駭、太史、馬頰、覆釜、胡蘇、簡潔、&#37390;盤、鬲津、汝、漢、淮、泗為十二河源。黃河，則河之總神。若涇、渭、沂、汶、溱、洧、滹沱、興洽、弱水等，及一切諸河，皆河之屬也。</span><span lang="EN-US" style="font-family:
&quot;New MingLiu&quot;;color:maroon"><br>
	</span><span style="font-family: 新細明體; color: maroon">山林，盡世間山林。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">川澤，盡世間川澤。水流曰川；澤，水澤也。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">一切主，山林川澤主者之神。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">悉與其春屬。覆護受持是此經者。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">
	諸危險艱惡之處，令其無虞，而得安穩，指持經者言。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">
	帝之&#21201;命所在，一切方所土地之神，一切感應靈官。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">溝，無水注曰溝，或山或土。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">
	渠，有水曰渠。等神，自溝渠之外，凡一切小神也。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">及一切諸大力鬼王，皆令覆護受持是此經者。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">
	帝經法旨，諸仙寶崇，諸佛受持，諸天奉行，諸神欽仰，諸人誦讀，魔鬼自伏。實惟山得以鎮靜，水得以流長，所以衛護惟嚴也。持經者既為諸神之護，又烏可慢哉？一慢，則過深罪重矣。善乎，孔子曰：小人不知天命而不畏也。狎大人，侮聖人之言，知此為小人。觀斯經，尚戒勉之。</span><span lang="EN-US" style="font-family:&quot;New MingLiu&quot;;color:maroon">
	</span></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="font-family:&quot;New MingLiu&quot;;
color:maroon">&nbsp;</span></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">護持品五章</span></b></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="font-family:&quot;New MingLiu&quot;;
color:maroon">&nbsp;</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	　　令諸魔外道悉皆懾伏，潛形遁跡，高飛海外，遠避他方。如是山林社稷祠廟血食之屬，一切鬼神，當自消滅；五方行病瘟疫鬼帥、諸惡鬼神、并風王水怪、孽</span><span style="font-size: 9.0pt; font-family: 新細明體; color: maroon">音業</span><span style="font-family: 新細明體; color: maroon">龍妖神、土精水魅、盡自消滅；五虛六耗、夢寐乖常、野道咒咀、蠱毒之類，皆自消滅。是持經人心欲願者，一切如意，皆得滿足。</span><span style="font-size: 9.0pt; font-family: 新細明體; color: maroon">懾音聶。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">令諸魔外道，諸魔，天魔、地魔、魔王、魔民、魔女。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	外道，淫辭邪說，僻行雜法，旁門小術，私技三千六百、九十六種、三萬六千等是也</span><span lang="EN-US" style="color:maroon"><br>
	</span><span style="font-family: 新細明體; color: maroon">令，&#21189;命禁令剿除也。</span><span lang="EN-US" style="color:maroon"><br>
	</span><span style="font-family: 新細明體; color: maroon">悉皆懾伏。悉，盡也。</span><span lang="EN-US" style="color:maroon"><br>
	</span><span style="font-family: 新細明體; color: maroon">懾，驚畏心服也。</span><span lang="EN-US" style="color:maroon"><br>
	</span><span style="font-family: 新細明體; color: maroon">伏，收斂歸伏也。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	&#28659;形遁跡。&#28659;，藏也，藏其形象，不敢顯露。遁，逃避也，逃其影跡，不敢停止也。諸魔之形雖外若妖艷，幻象奇美，真態實阻，不可見人。此經真法，破鬼之膽，碎魔之心，諸魔難逃其鑒，心畏法言玄律丹勁，自不敢留，恐露醜質。外道之言，欲以亂真。正道行而邪說息，大道尊而傍門廢。帝命一宣，自不敢容。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	高飛海外，魔行無跡，可以飛言。外道人耳，何以言飛？格心易慮，向化忘私，高騰海外，即俗語言，魂飛天外，魄散九霄耳。</span><span lang="EN-US" style="color:maroon"><br>
	</span><span style="font-family: 新細明體; color: maroon">遠避他方，不敢居其故地也。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	如是山林社稷祠廟血食之屬，一切鬼神，當自消滅。山林，解見前。社，土神；稷，穀神。祠，司也，祀也，神之司臨，祀而祝之也。廟，朝也，妾神於廟而朝祭也，血食享牲醴之祭者也。以上鬼神，皆宜祀者也，如何令自消滅？神邀祭祀，必為不直；民諂鬼神，必為不正。故薩真人收伏王靈官，改禁城隍；西門豹守濟州，投巫於水，以禁河神。&#20917;邪有假神以感人，人有崇邪以誑俗。故胡穎經略廣東，毀幻佛而殺妖蛇，杖僧人以脫愚俗。今云一切鬼神消滅，奉經旨，不你禍福，安然無威聲也。五方行病瘟疫鬼帥。諸惡鬼神、惡鬼神，非行病鬼帥，迺世之厲鬼強神也。并行風之王，水中之怪，作孽暴龍，妖異邪神，土精木魅，盡自消滅。五虛六耗，精神氣血身五虛，六&#30527;衰耗。夢寐乖常，魂魄不寧。一云，五虛六耗，如天哭破敗，喪門、太歲、大耗、小耗、飛康、空亡、黃旛、豹尾、九果、赤口、白舌、惡厭神殺凶星、作禍神鬼之屬，一切辱事，野道邪法，&#21610;詛妖語，或&#21610;或誓，及蠱毒魘昧之類，皆自消滅。是持經人心欲願者，一切謀望趁心如意，皆得滿足，無有違逆。夫道德之士，鬼神欽重，凶邪盡消。祥桑之死，梓橦驅瘟，旌陽伏蛟，祖天師伏魔，薩祖禁鬼，皆有明效。噫，王彥方烈士也，盜願刑戮，不令彥方知外道，誠有德之鈴然者。但人之三尸、五累、七情、六欲、九識，下&#24746;為害，欺不能正己，伏邪除凶。人能正進道，斬三尸，除五累情欲盡，識惡除，己願盡而外邪消，凶散吉臨矣。</span></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="color:maroon">&nbsp;</span></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">護持品六章</span></b></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="color:maroon">&nbsp;</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	　　或有未能遵依科教，修崇齋醮，但能清&#20928;持戒，專一信受，尊重敬慕是此經典，並同修齋；護持&#20928;戒者，是人功德坦然無礙，自在消&#36965;，號人中聖，德慧長新，同諸真人。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	能如法受持經者，功德莫量已。或有未能遵依玄科教典，修崇大齋醮，但能清&#20928;無染，持戒專一，持守道門戒律，或五戒、八戒、十二可從戒、十八戒二十四戒、三十六戒、七十二戒、百二十戒、百八十戒、三百大戒、女冠六百&#20928;戒，專心致志，持此戒品專一，堅固無二，信受尊重，信受奉行，欽嚴尊重，誠敬仰慕是此經典。或作但能清&#20928;持戒，專一信受，尊重敬慕讀者，俱是。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	並同修齋，護持&#20928;戒者。未能遵依科教，修崇齋醮、清&#20928;尊經之人並同修齋醮者，功德一般。諸神敬佑，護持是&#20928;戒者。一云自己清&#20928;專一，護持所守&#20928;戒。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	是人功德，坦然無礙。坦，平也。寬，廣也。心有二，則功德不實。戒不持，於功德有玷。心身清&#20928;，持戒專，信受切，尊敬經典，心無染，心無二，無有虧欠縈擊，功德真實，自是坦然。又有何礙？</span><span lang="EN-US" style="color:maroon"><br>
	</span><span style="font-family: 新細明體; color: maroon">
	自在逍遙。人性生來，無拘無困。客感物累，忙忙苦苦，無復自如，焉得快樂。清&#20928;正信，無復物累，得大自在，常樂逍遙。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	號人中聖，不惟為逍&#36965;之人。消&#20928;正信，高出人儔，號人中聖人。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	德慧常新，習與智長，化與心成，聞見真而智慮融，物累忘而性真湛。德日新，慧日明，是德慧常新。</span><span lang="EN-US" style="color:maroon"><br>
	</span><span style="font-family: 新細明體; color: maroon">同諸真人，清&#20928;正信者同持經得道諸天真人。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	夫所謂清&#20928;持戒，專一信受，尊重敬慕，非有計功之心，為人之意，無所為而為，絕無虛假間斷。即孔子所謂造次終食，顛沛無違。即《中庸》所言無入而不自得。莊子著《逍&#36965;》之旨，海蟾著《快活》之歌。佛家所謂大自在，儒典所謂日新，溫故而知新，皆自然之效也。豈有所假借，又豈有勉強襲取之義哉？</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">
	噫，清&#20928;正信，雖不依科教，脩齋醮，有是自然功德，可見道旨玄科，惟在實體經義。科教齋醮，普法品以演道化耳。陳希夷諷《度人經》成道，蓋真持經旨耳。今之齋醮無明效者，有盛儀，無真修也。若清&#20928;正信，更脩齋醮，則功益大。無齋醮，有真誠，功亦神。若無真誠，則齋醮</span><span lang="EN-US" style="font-family:&quot;New MingLiu&quot;;color:maroon">,</span><span style="font-family: 新細明體; color: maroon">皆文具矣，寧無過乎。</span></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="font-family:&quot;New MingLiu&quot;;
color:maroon">&nbsp;</span></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">護持品七章</span></b></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="font-family:&quot;New MingLiu&quot;;
color:maroon">&nbsp;</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">　　爾時，昊天上帝聞是說已，即於帝前稽首歌曰：</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	大哉至道，無形無名。渺渺億劫，黃道開清。神清朗耀，九&#28801;吐精。玉虛澄輝，太霞高明。玉皇開化，溥度天人。三元道養，二象攝生。朽樹故根，已枯使榮。蠢動蜎息，長生化形。懷胎含孕，俱得生成。亡者命過，魂歸三清，魄受鍊度，南宮飛昇。今日大吉，皆得光明。五帝鑒映，普告萬靈。天神地衹，及諸河源，五嶽四瀆，及諸名山，洞玄洞虛，洞空洞仙，無極大聖，至真尊神，無窮無極，溥監度生。惡根斷絕，玄都記名。眾真班列，成聽帝言。經是帝&#21201;，保誦持人，至度道岸，無使&#28798;侵。我奉帝命，一切咸聽。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">爾時，解見前。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">昊天上帝聞是說已，指上護持功德言也。</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">即於帝</span><span style="font-size: 9.0pt; font-family: 新細明體; color: maroon">玉帝也</span><span style="font-family: 新細明體; color: maroon">前，稽首歌稱讚詠歌也曰：</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">大哉至道，</span><span style="font-size: 9.0pt; font-family: 新細明體; color: maroon">大莫可量，至不可及也。</span><span style="font-family: 新細明體; color: maroon">無形無名，</span><span style="font-size: 9.0pt; font-family: 新細明體; color: maroon">不見不聞，名亦強稱。</span><span style="font-family: 新細明體; color: maroon">渺渺億劫，</span><span style="font-size: 9.0pt; font-family: 新細明體; color: maroon">無始無終，歷劫無數，一云十萬曰億，要之舉大數言，實無數耳。</span><span style="font-family: 新細明體; color: maroon">黃道開清，</span><span style="font-size: 9.0pt; font-family: 新細明體; color: maroon">吉時慶會，天道開通。</span><span style="font-family: 新細明體; color: maroon">神清朗耀，</span><span style="font-size: 9.0pt; font-family: 新細明體; color: maroon">神風永清，朗耀光明。</span><span style="font-family: 新細明體; color: maroon">九&#28801;吐精，</span><span style="font-size: 9.0pt; font-family: 新細明體; color: maroon">融，炎、演、昊、景、道、混、洞、浩等九&#28801;也。吐精，黃道開死慶消，九&#28801;呈輝，吐精炫瑞。</span><span style="font-family: 新細明體; color: maroon">玉虛澄輝，</span><span style="font-size: 9.0pt; font-family: 新細明體; color: maroon">玉光虛明，澄然清輝，一云玉虛天呈輝。</span><span style="font-family: 新細明體; color: maroon">太霞高明，</span><span style="font-size: 9.0pt; font-family: 新細明體; color: maroon">太玄霞光，大高至明。</span><span style="font-family: 新細明體; color: maroon">玉皇開化，</span><span style="font-size: 9.0pt; font-family: 新細明體; color: maroon">開度教化。</span><span style="font-family: 新細明體; color: maroon">溥度天人，</span><span style="font-size: 9.0pt; font-family: 新細明體; color: maroon">溥，遍也。盡度一切天上地下人。</span><span style="font-family: 新細明體; color: maroon">三元道養，</span><span style="font-size: 9.0pt; font-family: 新細明體; color: maroon">天生、地成、人教化之，為三元道養也。</span><span style="font-family: 新細明體; color: maroon">二象攝生，</span><span style="font-size: 9.0pt; font-family: 新細明體; color: maroon">乾坤造化，生成人物。終始宰制，故云二象攝生。一云陰陽陶鑄為二象攝生，俱是正論。</span><span style="font-family: 新細明體; color: maroon">朽樹故根，</span><span style="font-size: 9.0pt; font-family: 新細明體; color: maroon">朽，壞也；故，死也。</span><span style="font-family: 新細明體; color: maroon">已枯使榮，</span><span style="font-size: 9.0pt; font-family: 新細明體; color: maroon">枯，槁也。已乾枯，使再發榮。</span><span style="font-family: 新細明體; color: maroon">蠢動蜎息，長生化形，</span><span style="font-size: 9.0pt; font-family: 新細明體; color: maroon">蜎飛蠕動蠢類，生不夭折，俱得脫其本形。</span><span style="font-family: 新細明體; color: maroon">懷胎含孕，俱得生成，</span><span style="font-size: 9.0pt; font-family: 新細明體; color: maroon">人物胎孕，不傷不墮，俱得安然，生長而成。</span><span style="font-family: 新細明體; color: maroon">亡者命過，魂歸三清，</span><span style="font-size: 9.0pt; font-family: 新細明體; color: maroon">死者不經地獄，皆歸天上。</span><span style="font-family: 新細明體; color: maroon">魄受煉度，南宮飛昇，</span><span style="font-size: 9.0pt; font-family: 新細明體; color: maroon">死者七魄受大慈真人鍊度，魂神飛上南宮。</span><span style="font-family: 新細明體; color: maroon">今日大吉，</span><span style="font-size: 9.0pt; font-family: 新細明體; color: maroon">指說經時言。</span><span style="font-family: 新細明體; color: maroon">皆得光明，</span><span style="font-size: 9.0pt; font-family: 新細明體; color: maroon">人物咸濟，幽暗開光。</span><span style="font-family: 新細明體; color: maroon">五帝鑒映，</span><span style="font-size: 9.0pt; font-family: 新細明體; color: maroon">五方五帝照鑒光映。</span><span style="font-family: 新細明體; color: maroon">普告萬靈，</span><span style="font-size: 9.0pt; font-family: 新細明體; color: maroon">遍告一切鬼神。</span><span style="font-family: 新細明體; color: maroon">天神地祇，及諸河源，五嶽四瀆，及諸名山，洞玄洞虛，洞空洞仙，</span><span style="font-size: 9.0pt; font-family: 新細明體; color: maroon">玄虛空洞，一切仙帝神佛將鬼。</span><span style="font-family: 新細明體; color: maroon">無極大聖，至真尊神，無窮無極，</span><span style="font-size: 9.0pt; font-family: 新細明體; color: maroon">無盡量也。</span><span style="font-family: 新細明體; color: maroon">普監度生，</span><span style="font-size: 9.0pt; font-family: 新細明體; color: maroon">溥遍監臨，度化群生。</span><span style="font-family: 新細明體; color: maroon">惡根斷絕，</span><span style="font-size: 9.0pt; font-family: 新細明體; color: maroon">永除人物惡根。</span><span style="font-family: 新細明體; color: maroon">玄都紀名，</span><span style="font-size: 9.0pt; font-family: 新細明體; color: maroon">玄都丹臺，紀功德名。</span><span style="font-family: 新細明體; color: maroon">眾真班列，</span><span style="font-size: 9.0pt; font-family: 新細明體; color: maroon">朝斑侍列。</span><span style="font-family: 新細明體; color: maroon">咸聽帝言，</span><span style="font-size: 9.0pt; font-family: 新細明體; color: maroon">玉帝言也。</span><span style="font-family: 新細明體; color: maroon">經是帝&#21201;，</span><span style="font-size: 9.0pt; font-family: 新細明體; color: maroon">此經是玉帝劫旨。</span><span style="font-family: 新細明體; color: maroon">保誦持人，</span><span style="font-size: 9.0pt; font-family: 新細明體; color: maroon">保護誦持經法之人。</span><span style="font-family: 新細明體; color: maroon">至度道岸，</span><span style="font-size: 9.0pt; font-family: 新細明體; color: maroon">登升道岸。</span><span style="font-family: 新細明體; color: maroon">無使&#28798;侵，</span><span style="font-size: 9.0pt; font-family: 新細明體; color: maroon">一切&#28798;難不侵。</span><span style="font-family: 新細明體; color: maroon">我奉帝命，</span><span style="font-size: 9.0pt; font-family: 新細明體; color: maroon">奉玉帝命。</span><span style="font-family: 新細明體; color: maroon">一切咸聽，</span><span style="font-size: 9.0pt; font-family: 新細明體; color: maroon">一切人物鬼神皆德也。</span><span style="font-family: 新細明體; color: maroon">此申全經功德。</span></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="color:maroon">&nbsp;</span></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">護持品八章</span></b></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="color:maroon">&nbsp;</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	　　于時，昊天上帝說是歌已，告大眾言：此玉皇妙法語、諸聖祕密言，路絕道斷，微妙難思，巍巍大範，為神明之宗，保鎮國土，拔度生死。爾時，昊天上帝說是語已，法筵清眾咸仰道言，博得開悟。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	于時，昊天上帝稽首稱讚玉帝，既說歌已，告諸天仙真神將等大眾言：此玉皇妙法語。諸仙聖皆有法語，大而可量，傳而有限，或可知其始，知其終，或利生而遺死，或利人而遺物，或鬼神可識，或邪魔不伏，或無知無形，不能普濟，非為奇妙。今是經功化無窮，威利莫量，一切獲益，非常品也。迺玉皇妙法語，諸聖真秘密玄言。元始說經，如何云諸聖、諸至真聞受此經，皆寶重不敢輕洩。故曰諸聖秘。密言。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	路絕道斷，最上一乘。法非常聞，修真要路，入聖周行。情欲幻妄，到此拔根。愛念凡思，無復滋芟。輪迴轉生，一刀兩段。故言路絕道斷。一云，七聖皆迷，人所難行，亦是。微妙難思，深微玄妙，神不可以思致，難以思入，人心思所不易到也。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	巍巍高大，妙範仙章，為神明之真宗心印。一說，言玉帝道範，為神明宗師。太拘了。</span><span lang="EN-US" style="color:maroon"><br>
	</span><span style="font-family: 新細明體; color: maroon">保鎮國土，拔度生死。</span><span lang="EN-US" style="color:maroon"><br>
	</span><span style="font-family: 新細明體; color: maroon">爾時，昊天上帝說是妙法，至拔度等語已。</span><span lang="EN-US" style="color:maroon"><br>
	</span><span style="font-family: 新細明體; color: maroon">法筵，法會華筵。清眾，清&#20928;聖眾也。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	咸仰道言。道言指玉帝言。或以為仰昊天妙法等言。</span><span lang="EN-US" style="color:maroon"><br>
	</span><span style="font-family: 新細明體; color: maroon">溥得開悟，盡得悟也。</span><span lang="EN-US" style="color:maroon"><br>
	</span><span style="font-family: 新細明體; color: maroon">　攷證：</span><span lang="EN-US" style="color:maroon"><br>
	</span><span style="font-family: 新細明體; color: maroon">
	夫子之言性與天道不可得而聞也。《文始經》云：聖智造迷，鬼神不識。佛在靈山說法，菩薩歜歜著耳聽。玉皇法語，路絕道斷，微妙難思，有何疑哉？為神明之宗，鎮國土，度生死，亦自然之效矣。</span><span lang="EN-US" style="color:maroon"><br>
	</span><span style="font-family: 新細明體; color: maroon">　解疑：</span><span lang="EN-US" style="color:maroon"><br>
	</span><span style="font-family: 新細明體; color: maroon">
	天下無道外之人，亦無人外之道。人物幽明皆道也。人性全真，萬物皆備，一切化育，世界始終，皆吾性之真也。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	玉帝道身也，經為道旨也。惟道則全功神化，妙本自然。人與同性也，寧不可以持經耶？知道在身，一心體道，生生世世無二，則聖真在我已。</span></p>
	<p style="line-height: 150%; margin-top: 0; margin-bottom: 0" align="left">
	<b><span lang="EN-US" style="color:maroon">&nbsp;</span></b></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">護持品九章</span></b></p>
	<p style="line-height: 150%; margin-top: 0; margin-bottom: 0" align="left">
	<b><span lang="EN-US" style="color:maroon">&nbsp;</span></b></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">　　於是，天尊而說偈曰：</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	玉帝功德大，玄理極幽深。生於浩劫前，運化於古今。我今說妙經，愍念諸有情。此誠極妙法，功德中功德。名號最上乘，無比為第一。大光明王尊，威德世希有。能破暴惡魔，皆令心降伏。能滅極重罪，皆令得清&#20928;。若人聞是經，或聞帝妙號，稽首生恭敬，一切罪消滅。十惡四重罪，五逆於父母，信心一稱名，隨聲盡消滅。保護人天眾，四相與五衰，三塗極重苦，人間凡厄難，凶年饑饉喪，毒藥及魘魅，刑獄與冤家，軍陣鬥戰苦，山林惡道中，虎豹豺狼眾，紅海毒龍類，迅雷風雨雹，水火及&#30423;賊，蠱毒中心腹，失志發狂亂，蛇蝎毒惡蟲，邪魔凶怪神，伺求人便者，由持是真經，普皆自散滅。惡病久纏綿，夢寐亦不安，非理欲殘命，殄滅不為殃。緣遇是經故，安穩得自在。所有希求願，財寶及富貴，以此經功德，如意皆稱遂。神威自在仙，諸天十一曜，三十二天主，二十八宿星，靈妃玉女等，天神及地祇，三界虛空神，江海諸龍王，水火及風神，宮殿與宅舍，山林樹木眾，溝渠井泉神，由持是經故，一切皆擁護。衣食常自然，子孫臻富貴。出言人希聞，所至皆推敬。若為求男女，持誦此真經，帝詔下天曹，落籍天仙人，降謫生其家，為其作男女。顯貴人崇重，七祖得超昇。光大慶門戶，延及父母親。吉祥常熾盛，&#28798;障不能侵。是故我今說，大眾宜諦聽。慈悲度一切，皆令達上清。</span><span style="font-size: 9.0pt; font-family: 新細明體; color: maroon">凡音纘</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">於是，法筵清眾開悟，時元始天尊說偈語曰：</span><span lang="EN-US" style="color:maroon"><br>
	</span><span style="font-family: 新細明體; color: maroon">
	玉帝功德大，玄理極幽深。生於浩劫前，運化於古今。我</span><span style="font-size: 9.0pt; font-family: 新細明體; color: maroon">元始自言也</span><span style="font-family: 新細明體; color: maroon">今說妙經，愍念諸有情，功德中最上功德，無比妙法，為第一玄機。大光明王尊，光明無量，覺王至尊。威德世希有，玄威妙德，世間無有。十惡四重罪，</span><span style="font-size: 9.0pt; font-family: 新細明體; color: maroon">四重罪，一云魔、獄、鬼、畜。一云雷擊、&#28798;疫、&#30423;賊、刑獄。</span><span style="font-family: 新細明體; color: maroon">五逆於父母。孟子所謂五不孝，惰四肢、博弈飲酒、好貨財、私妻子、從耳目之欲，以為父母戮，好勇鬥狠，以危父母。一云不恭信孝順守禮，為五過。信心一稱帝號，隨聲滅罪。五衰，珠冠碎身屈、頭俯、眼沮、鼻噴、身無光、天衣敝、影露、神運不靈通。凡數運會遇也。克家，前業克相遇也。迅，疾雷也。雹，冰雨也。伺，暗侯人空便為害。非理欲殘害己者，殄絕止滅，不為禍殃。東西南北，四八三十二天主。持經人出言玄妙，人所希聞，所至處人皆推心敬服。七祖，父、祖、曾、高、傳支之祖、開林之祖、立姓之祖為七祖。熾勝，大光顯也。慈悲度一切，皆令達上清，大羅界也。此偈元始著玉帝玉經功德，令人欽持也。</span></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="color:maroon">&nbsp;</span></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">護持品十章</span></b></p>
	<p style="line-height: 150%; margin-top: 0; margin-bottom: 0" align="left">
	<span lang="EN-US" style="color:maroon">&nbsp;</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	　　於是，天尊普告四眾：凡人持念此經，受誦帝號，皆道根深重，宿有善緣。此經尊妙，普度天人。但精心恭奉，家國安寧，保命度&#28798;，掃除不祥。天子王侯得奉之者，致國太平，凶寇自夷，邊域不&#20105;，兆民歌唱，普天興隆，運推數周，正道當行。有得之者，天真敬重。寶之祕之。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	於是，元始天尊普告四眾：凡世間一切人持念此經，受誦玉帝寶號，皆道根深重，即儒家所謂資稟清且厚，佛家所謂根器好。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	宿有善緣，夙世往劫，廣植陰德，預有良緣。蓋至道難聞，法會難遇，慶宵難逢。有歷世不聞正法，有聞而不信不悟，不周完，不蒙實益者。皆根器之淺，緣分之薄。今值法會，聞正法，蒙實益，皆是歷劫脩持，道根深重，宿有善緣。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	此經尊妙，普度天人。但精心供奉，精誠恭敬，尊奉此經，家國安寧，保命度&#28798;，保命延生，度&#28798;消厄。自古聖賢，有生有死，&#28798;厄常有，何云保命度&#28798;？蓋保天命而全正氣，素患難而日坦然，生順死安，吉凶無二，是持經之保命度&#28798;也。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	掃除不祥，經法所在，凶厄&#28659;消；吉人天相，&#28798;難永除，無有不祥。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	天子王侯。天下之君曰天子，曰皇、曰帝，周則稱王。近世稱藩封一國之君曰王，分符世臣曰侯。古之侯分封百里。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	得奉之者，得奉此經者。致國祚享太平，凶寇自夷。夷，平也。國有道，內順治，外威嚴，凶人賊寇不作，自然夷平，四夷來王，天下晏然，邊域不起兵爭。兆民眾庶，歌謠唱樂太平。普天下興隆，富庶乂安。運推數周，貞元會運，推還時數，已周一運，正道當行於世。有得經法、湛然神化之道者，天真敬重。寶之、祕之。此經尊重，寶之可也。普度天人，迺云祕之，不幾於私天道哉？蓋大道雖然普濟，不信者不可輕傳。佛之正法眼藏，不妄示人。孔子曰：中人以下，不可以語上也。上達必由心悟。輕之則為褻天。經云祕之，觀者慎之，自知經義。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span lang="EN-US" style="color:maroon">&nbsp;</span></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon"><font size="5">報應神驗品第五</font></span></b></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">應驗品續十一章</span></b></p>
	<p style="line-height: 150%; margin-top: 0; margin-bottom: 0" align="left">
	<b><span lang="EN-US" style="color:maroon">&nbsp;</span></b></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	　　爾時，慈悲度厄真人、尋聲救苦真人、濟生度死真人、萬福護身真人俱從座起，越班而出，俱白天尊言：若諸末世凡夫，雖宿有善緣，得遇是經，被諸邪障所隔，本末疑惑，不信是經功德。如是之人，見在、未來、於諸地獄得何罪報？惟願聖慈，說其報應惡趣之苦。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	爾時，慈悲度厄真人、尋聲救苦真人、濟生度死真人、萬福護身真人、俱從所坐座上起，越班而出，越眾神班次而出，俱白元始天尊言：若諸末世凡夫，雖宿有善緣，得遇是經，被諸邪障所隔，己之邪見、人之邪說，偏性拗妄，事障、理障、一切隔礙，本末疑惑，始不能信，後不能悟，上下扞格，不能融通，終始本末不得徹契，本末疑惑，不信是經功德，如是之人見在、未來，今世、未來世也。於諸地獄，得何等罪業報應？惟願聖慈天尊說其報應惡趣之苦。人物業識，各有意趣。或善或惡，輪沉難脫。大聖至真，融宿習，拔根塵，&#20928;識業，絕諸趣，障執盡脫，不受轉迴，無諸罪報。大賢菩薩，小仙小聖，神將鬼靈，善者以作福為趣，惡者以作業為趣。善者無論，惡者自沉業獄，報應種種，欲出無門，欲免無計。報盡轉生，捨此入彼，業緣牽累，復迷不悟，歷劫顛倒，相循不止。此等業趣，實可憫憐。四真人上乞天尊，說其報應惡趣之苦。迺大慈悲度世心切也。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	兩教言報應，儒者以為不然。太甲曰：天作孽，猶可違；自作孽，不可活。傳云：福善禍淫。又云，天人之應，捷於影響。何嘗不言報應哉？夫子曰：君子懷刑。又曰，畏天命。故自不為惡。道義悅心，自無他趣。歷朝於鄉飲禮射，而講讀律令，教兆民，惟格人非心，匡翼其善心耳。兩教之言報應刑獄，無非拔其業趣，使為大善也。噫，惟聖人神道設教而億兆服。玉帝功德最大，故經明示報應，拔人惡趣，不為詭眾。若自不修真，但以禍福眩人，是欺眾也。觀經者絕欲成真，免一身之惡獄，而後可以濟世度人矣。</span></p>
	<p align="left" style="line-height: 150%; margin-top: 0; margin-bottom: 0">
	<b><span lang="EN-US" style="color:maroon">&nbsp;</span></b></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">應驗品續十二章</span></b></p>
	<p align="left" style="line-height: 150%; margin-top: 0; margin-bottom: 0">
	<b><span lang="EN-US" style="color:maroon">&nbsp;</span></b></p>
	<p align="left" style="line-height: 150%; margin-top: 0; margin-bottom: 0">
	<span style="font-family: 新細明體; color: maroon">
	　　是時，天尊謂四真人云：若諸世間，剛強暴惡、不善眾生，終日竟夜，對諸道像，無恭敬心，出誹謗語，是罪當墮五無間獄。若得值遇是持經人，設諸方便誘引開導，如是之人。能滅惡心，信向是經，彼人罪業&#20928;盡無餘。</span></p>
	<p style="line-height: 150%; margin-left: 12.0pt; margin-top: 0; margin-bottom: 0" align="left">
	<span style="font-family: 新細明體; color: maroon">是時，元始天尊謂慈悲度厄等四真人云：</span><span lang="EN-US" style="color:maroon"><br>
	</span><span style="font-family: 新細明體; color: maroon">
	若諸世間，剛強暴惡，姓勇行粗者，不善眾生，言行不善一切眾生。終日竟夜。竟，亦終也，盡也，盡日盡夜。對諸道像，諸神聖像，無恭敬心，出誹謗語。誹，以言非之也。謗，以言毀之也。是不敬道像，誹謗神聖的人。其罪當墮五無間獄。五獄冥司大獄也。非聖者無法，故墮此罪。試觀誹謗妖言之陽律，則知謗神之罪。若得值遇是持經人。值遇，彼此時侯，適相會逢也。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	設諸方便救度之法，誘引開導。慢神謗法之人業根深重，一意執迷，無有信心。持經人大慈悲方便，啟誘接引，開發化導，顯彼良心，生其善念。</span><span lang="EN-US" style="color:maroon"><br>
	</span><span style="font-family: 新細明體; color: maroon">
	如是慢神謗法之人，能滅自己一切惡心，信向是經，信心皈依，專向是經。彼人罪業。彼，指慢神謗法之人，所在罪業&#20928;盡無餘。業消罪滅，報對悉盡，永免充愆，不入轉迴，常清常&#20928;，惡報永除，再無不了之業也。無間地獄，業若難消，一心信向真經，惡根立斷，諸塵盡滅，有何牽繫，根塵立盡，業&#20928;無餘。</span></p>
	<p style="line-height: 150%; margin-left: 24.0pt; margin-top: 0; margin-bottom: 0" align="left">
	<span style="font-family: 新細明體; color: maroon">
	夫神德經功，利益最大，兩教甚言罪福，切示慢神謗法之罪。儒者每戒&#35615;瀆鬼神，豈儒不敬神、不尊經哉？《詩》云：無忝爾所生。張子云：不愧屋漏為無忝。又曰，存心養性為匪懈。兩教所言，敬</span><span style="color:maroon">
	</span><span style="font-family: 新細明體; color: maroon">
	神尊經，使其存心脩行，無愧於天地神明，尊信法言，體道成真也。儒者言不媚神，戒其邀福妄瀆耳。事天，畏天、希天，尊先王之法言，對越駿奔，嚴敬不苟，儒與兩教一也。若祭無益，敬不足行，天命不足畏，此敝言也。儒者亦切責之，寧獨二氏乎？噫，善惡敬怠，一切由心。能絕情欲，去智識，空五蘊，除五累，則不在五行中，天地不能拘，五無間獄又何遭哉？佛云，稱佛名號，火坑變作蓮池。孟子云，誦堯之言，行堯之行，是堯而已矣。則真善功效立見。</span></p>
	<p align="left" style="line-height: 150%; margin-top: 0; margin-bottom: 0">
	<span lang="EN-US" style="color:maroon">&nbsp;</span></p>
	<p align="left" style="line-height: 150%; margin-top: 0; margin-bottom: 0">
	<span style="font-family: 新細明體; color: maroon">皇經集註卷之八竟</span></td>
        </tr>
		</table>
    <p>　</p>
    <table border="1" cellspacing="1" width="100%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>