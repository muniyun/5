<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">
<link rel="File-List" href="CH0809-04高上玉皇本行經集註卷四.files/filelist.xml">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
<!--[if !mso]>
<style>
v\:*         { behavior: url(#default#VML) }
o\:*         { behavior: url(#default#VML) }
.shape       { behavior: url(#default#VML) }
</style>
<![endif]--><!--[if gte mso 9]>
<xml><o:shapedefaults v:ext="edit" spidmax="1027"/>
</xml><![endif]-->
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../CMTS000.htm">
    <img src="../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin-top: 0; margin-bottom: 0"><b>
		<span style="font-size: 18.0pt; font-family: 新細明體; color: maroon">
		高上玉皇本行經集註</span></b></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 新細明體; color: maroon">
		經名：高上玉皇本行經集註。簡稱《皇經集註》。明全真道士周玄貞撰。匯集宋金元明諸家《玉皇經》註，並附《玉皇心印經註》。十卷。底本出處：《萬曆續道藏》。</span></td>
      </tr>
		<tr>
        <td width="97%" align="center">
    <p style="line-height: 150%; margin-top: 0; margin-bottom: 0"><b>
	<span style="font-size: 16.0pt; font-family: 新細明體; color: maroon">皇經註解卷四</span></b></p>
	<p style="line-height: 150%; margin-top: 0; margin-bottom: 0">
	<span style="font-family: 新細明體; color: maroon">嗣漢五十代天師大真人張國祥校</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">狀元方外隱江西吉水羅洪先閱</span><span lang="EN-US" style="font-family:&quot;New MingLiu&quot;;color:maroon"><br>
	</span><span style="font-family: 新細明體; color: maroon">山東濟南小兆臣周玄貞集</span></p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">神通品二十五</span></b></p>
	<p style="line-height: 150%; margin-top: 0; margin-bottom: 0" align="left">　</p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	　　爾時，高虛清明天主與諸天眷屬馭八景鸞輿，九光寶蓋，奏玄歌妙樂，詠無量洞章，散天寶花，噴天真香，飛步遊空，來詣道前。承天尊玉帝威神之力，是諸寶花即於空中化一寶蓋，蔭覆大眾，無不周&#24487;。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	赤松子云：爾夜光玉女復位之時，高虛清明天帝主與本天諸親春屬類，或作別天主春屬，非也。清明天主與眷屬來時，各駕八景輝明鸞輿，九霞光耀寶蓋。八景，一作八寶妙景，一作八卦神景，一作八色光景。大抵天上神輿，凋八方之景，備八節之和，故云八景。奏太玄歌神妙之樂，詠無量功三洞寶章，遍散天寶奇花，噴著天真妙香，飛步凌虛，遊空而來，敬詣道前，承元始天尊玉帝威德神通之力，此眾寶花，即於虛空中化一寶蓋，蔭庇覆蓋法會大眾，無有不周遍處。愚按：人之修真，朝上帝，禮元皇，默轉真經，清虛神光，後朝玄境時呈秘妙，瓊花結彩，周覆眾妙。皆虛皇秘引，元神慈接。即高虛清明天主後至法筵，呈妙樂，御靈輿，所散天花，仗元始玉帝威力，成寶蓋覆眾無遺也。有志者，觀此典而神會之，則天上景化，一身具之矣。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">　</p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">神通品二十六章</span></b></p>
	<p style="line-height: 150%; margin-top: 0; margin-bottom: 0" align="left">　</p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	　　是時，高虛清明天主見此希有，稽首長跪，白天尊玉帝言：賤臣懈怠，後會法筵。今日吉慶，值遇法橋，幽顯聖凡，普霑聖澤，放大光明，現希有相，上照諸天。四梵六慾，一切樂土諸真聖眾，睹此光明，悉皆雲集。下照下方無極世界，同玄都境，近接九天，靈風奏樂，宮商相和，激朗雲庭，皆成洞章。一切眾生，咸臻道化。酆都鐵圍，長夜九幽，一切地獄受苦眾生盡承光力，皆生諸天，得受快樂。今日所散天寶奇花旋結成蓋，&#24487;覆法筵。大會諸眾盡承斯光威神之力。臣等千劫良因，九天運會，皇道蕩蕩，正法興隆，今日大吉，成仰玄功。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	火帝真君云：是寶花成蓋、遍覆大眾之時，高虛清明天主見此希有之事，稽首長跪，上白元始天尊、玉皇大帝，自己謙言，卑賤下臣，懈惰怠慢，後期遲會於法筵。今日吉辰慶霄，值遇尊聖慈濟法橋。橋者，世人建之，以濟水津，免徒涉。但凡世橋梁，須木石構成，且所濟有限，易於損壞，如長江大河湖海皆不能濟。至聖經功法力，濟浩劫，周沙界，不假作為、形&#36857;，潛移默轉，秘化神通，使人出愛河，離慾海，免血湖，祛洪&#28798;，永久不毀，故曰法橋。幽而冥途，顯而陽界。聖智凡愚，普同霑濡至聖恩澤。玉帝放普照大光明，現希有神妙相，上照各界諸天，四梵六欲等天，一切快樂凈土，諸仙真神聖眾等睹見此大光明，悉皆雲合集會。雲之合也，倏忽滿空，不知何來。聖眾速集如雲，故曰雲集。其光下照下方無極量世界，俱同清微天玄都境界，近邇神接聯九宸上天。光中靈風，奏天妙樂，如宮調商音相和。凡樂宮商等五音，雖分清濁，別五行，天然之妙，或未易有。帝天靈風，妙和自然，不啻凡樂，是宮商相和，激揚朗震於雲庭，皆成三洞寶章。下方諸世界一切眾生，咸臻集大道玄化。酆都獄，鐵圍城，長夜九幽，一切地獄受苦眾生盡仰承玉帝大光明法力，皆生諸天宮，得受快樂。今日臣所散天寶奇花旋繞結成華蓋，&#24487;覆冒法筵大會諸眾，盡仰承天尊玉帝大光威德神力。臣清明天主等，非止一世之幸，遇此希有，千萬劫中，多修良因，又值九天嘉運聚會，皇天至道蕩蕩坦平，重玄正法興行隆盛。一云，元始開化，演最上法，皇風沕穆，大道平平，時無旁門外道，適正法興隆之際。意亦可。今日慶霄，是大吉辰。諸界神人、一切&#32675;生咸得仰賴最玄功化。一云，咸欲仰希玄功，俯陳道要，亦可。愚按：人身雖小，包羅天地，萬有悉具，眾妙渾涵，清虛靈氣，分司六陽，亦有高虛清明天主。若元神失御，玄化未呈，則趣溺恩波，機沉苦海，洪津巨浪，滔滔靡岸，何以免淪沒，拯昏墊也？惟一人浸淫，遂淪胥陷溺，誤己誤他，固不足論。其滯於小乘，惑於旁徑，行潦無源，難免枯涸，又不足道。間或濬靈源，接道&#33033;，浸浸幾化矣。而自屯其膏，恩澤不降，又非大成耳。故有證四梵六慾之果，不達九宸七寶之境，或受人中福報，或作獄主魔王，甚至沉三惡道，淪九幽界，可哀莫大焉。是以靈化不彰，妙韻不露，真經失轉。瓊花無彩，由不作良因，不信正法。玆不能聞蕩蕩平平之道，而仰被玄功也。能凝玄神，泰天君，清虛明妙之靈，後機隨發，則通達曹溪，吸盡西江，融會金液，誕登道岸，苦海業坑，永得消滅，超絕六慾，高出四梵，普會萬神，照徹幽界。靈風鼓真，妙韻絕品，真經默轉以無停，萬有蒙恩於不匱。酆都破圍，九幽開光，地獄化天堂，罪眾生&#20928;土。一身陰濁，悉變陽明；瓊花霞彩，蓋蔭眾妙。實虛皇之靈，元神之力也。非積修素養，正法篤信，何以聆皇道休風，得仰玄功哉？噫，此身之妙真也，視清明天主後至法筵，慶遇法橋。稱聖化，揚玄功，謂道濟天地幽顯者同矣。而修良因，廣妙行，不求速化，妙本自然，又證聖真訣也。學道者味之自得。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">　</p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">神通品二十七章</span></b></p>
	<p style="line-height: 150%; margin-top: 0; margin-bottom: 0" align="left">　</p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">　　是時，</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span lang="EN-US" style="font-family:&quot;New MingLiu&quot;;
color:maroon"><!--[if gte vml 1]><v:shapetype id="_x0000_t75"
 coordsize="21600,21600" o:spt="75" o:preferrelative="t" path="m@4@5l@4@11@9@11@9@5xe"
 filled="f" stroked="f">
 <v:stroke joinstyle="miter"/>
 <v:formulas>
  <v:f eqn="if lineDrawn pixelLineWidth 0"/>
  <v:f eqn="sum @0 1 0"/>
  <v:f eqn="sum 0 0 @1"/>
  <v:f eqn="prod @2 1 2"/>
  <v:f eqn="prod @3 21600 pixelWidth"/>
  <v:f eqn="prod @3 21600 pixelHeight"/>
  <v:f eqn="sum @0 0 1"/>
  <v:f eqn="prod @6 1 2"/>
  <v:f eqn="prod @7 21600 pixelWidth"/>
  <v:f eqn="sum @8 21600 0"/>
  <v:f eqn="prod @7 21600 pixelHeight"/>
  <v:f eqn="sum @10 21600 0"/>
 </v:formulas>
 <v:path o:extrusionok="f" gradientshapeok="t" o:connecttype="rect"/>
 <o:lock v:ext="edit" aspectratio="t"/>
</v:shapetype><v:shape id="_x0000_s1025" type="#_x0000_t75" style='width:13.5pt;
 height:15pt' o:bullet="t">
 <v:imagedata src="CH0809-04高上玉皇本行經集註卷四.files/image001.png" o:title=""/>
</v:shape><![endif]--><![if !vml]><img border=0 width=18 height=20
src="CH0809-04高上玉皇本行經集註卷四.files/image002.jpg" alt="*" v:shapes="_x0000_s1025"><![endif]></span><span style="font-family: 新細明體; color: maroon">是法會聖眾咸仰玄功之時。</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">　　高虛清明天主，</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span lang="EN-US" style="font-family:&quot;New MingLiu&quot;;
color:maroon"><!--[if gte vml 1]><v:shape
 id="_x0000_s1026" type="#_x0000_t75" style='width:13.5pt;height:15pt'
 o:bullet="t">
 <v:imagedata src="CH0809-04高上玉皇本行經集註卷四.files/image001.png" o:title=""/>
</v:shape><![endif]--><![if !vml]><img border=0 width=18 height=20
src="CH0809-04高上玉皇本行經集註卷四.files/image002.jpg" alt="*" v:shapes="_x0000_s1026"><![endif]></span><span style="font-family: 新細明體; color: maroon">解見前。</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">　　以偈讚玉帝曰：</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span lang="EN-US" style="font-family:&quot;New MingLiu&quot;;
color:maroon"><!--[if gte vml 1]><v:shape
 id="_x0000_s1027" type="#_x0000_t75" style='width:13.5pt;height:15pt'
 o:bullet="t">
 <v:imagedata src="CH0809-04高上玉皇本行經集註卷四.files/image001.png" o:title=""/>
</v:shape><![endif]--><![if !vml]><img border=0 width=18 height=20
src="CH0809-04高上玉皇本行經集註卷四.files/image002.jpg" alt="*" v:shapes="_x0000_s1027"><![endif]></span><span style="font-family: 新細明體; color: maroon">清明天主。以偈語讚玉帝曰。</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">　　金闕玄穹祖，</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span lang="EN-US" style="font-family:&quot;New MingLiu&quot;;
color:maroon"><!--[if gte vml 1]><v:shape
 id="_x0000_s1028" type="#_x0000_t75" style='width:13.5pt;height:15pt'
 o:bullet="t">
 <v:imagedata src="CH0809-04高上玉皇本行經集註卷四.files/image001.png" o:title=""/>
</v:shape><![endif]--><![if !vml]><img border=0 width=18 height=20
src="CH0809-04高上玉皇本行經集註卷四.files/image002.jpg" alt="*" v:shapes="_x0000_s1028"><![endif]></span><span style="font-family: 新細明體; color: maroon">祖，一本作主字。攷經意，玉帝為天主，諸佛師，御黃金闕，為玄都穹蒼宗老，故云祖。或作主字，是但以天帝言矣。</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">　　高上玉皇尊，</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span lang="EN-US" style="font-family:&quot;New MingLiu&quot;;
color:maroon"><!--[if gte vml 1]><v:shape
 id="_x0000_s1029" type="#_x0000_t75" style='width:13.5pt;height:15pt'
 o:bullet="t">
 <v:imagedata src="CH0809-04高上玉皇本行經集註卷四.files/image001.png" o:title=""/>
</v:shape><![endif]--><![if !vml]><img border=0 width=18 height=20
src="CH0809-04高上玉皇本行經集註卷四.files/image002.jpg" alt="*" v:shapes="_x0000_s1029"><![endif]></span><span style="font-family: 新細明體; color: maroon">解見前。</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">　　妙相冠諸天，</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span lang="EN-US" style="font-family:&quot;New MingLiu&quot;;
color:maroon"><!--[if gte vml 1]><v:shape
 id="_x0000_s1030" type="#_x0000_t75" style='width:13.5pt;height:15pt'
 o:bullet="t">
 <v:imagedata src="CH0809-04高上玉皇本行經集註卷四.files/image001.png" o:title=""/>
</v:shape><![endif]--><![if !vml]><img border=0 width=18 height=20
src="CH0809-04高上玉皇本行經集註卷四.files/image002.jpg" alt="*" v:shapes="_x0000_s1030"><![endif]></span><span style="font-family: 新細明體; color: maroon">諸天神人。皆有美相，或衰毀有窮，或神通有限，隨各居之天，變化不能相兼，色相容顏，未甚超絕。玉帝隨形妙好，無量無邊，色相奇妙，獨冠諸天。</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">　　慈光燭三界。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span lang="EN-US" style="font-family:&quot;New MingLiu&quot;;
color:maroon"><!--[if gte vml 1]><v:shape
 id="_x0000_s1031" type="#_x0000_t75" style='width:13.5pt;height:15pt'
 o:bullet="t">
 <v:imagedata src="CH0809-04高上玉皇本行經集註卷四.files/image001.png" o:title=""/>
</v:shape><![endif]--><![if !vml]><img border=0 width=18 height=20
src="CH0809-04高上玉皇本行經集註卷四.files/image002.jpg" alt="*" v:shapes="_x0000_s1031"><![endif]></span><span style="font-family: 新細明體; color: maroon">大慈光明，照徹上天、下地、人問，故云普燭三界。</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">　　真聖妙道師，</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span lang="EN-US" style="font-family:&quot;New MingLiu&quot;;
color:maroon"><!--[if gte vml 1]><v:shape
 id="_x0000_s1032" type="#_x0000_t75" style='width:13.5pt;height:15pt'
 o:bullet="t">
 <v:imagedata src="CH0809-04高上玉皇本行經集註卷四.files/image001.png" o:title=""/>
</v:shape><![endif]--><![if !vml]><img border=0 width=18 height=20
src="CH0809-04高上玉皇本行經集註卷四.files/image002.jpg" alt="*" v:shapes="_x0000_s1032"><![endif]></span><span style="font-family: 新細明體; color: maroon">真一至聖神妙大道玄師。一云，玉帝之行，真聖玄妙，道宗尊師也。</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">　　天人依仗師。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span lang="EN-US" style="font-family:&quot;New MingLiu&quot;;
color:maroon"><!--[if gte vml 1]><v:shape
 id="_x0000_s1033" type="#_x0000_t75" style='width:13.5pt;height:15pt'
 o:bullet="t">
 <v:imagedata src="CH0809-04高上玉皇本行經集註卷四.files/image001.png" o:title=""/>
</v:shape><![endif]--><![if !vml]><img border=0 width=18 height=20
src="CH0809-04高上玉皇本行經集註卷四.files/image002.jpg" alt="*" v:shapes="_x0000_s1033"><![endif]></span><span style="font-family: 新細明體; color: maroon">玉帝為天人教主、萬神之君、上天神聖。世間人民皆宗依，仰仗功化，是天人師。</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">　　大乘垂法語，</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span lang="EN-US" style="font-family:&quot;New MingLiu&quot;;
color:maroon"><!--[if gte vml 1]><v:shape
 id="_x0000_s1034" type="#_x0000_t75" style='width:13.5pt;height:15pt'
 o:bullet="t">
 <v:imagedata src="CH0809-04高上玉皇本行經集註卷四.files/image001.png" o:title=""/>
</v:shape><![endif]--><![if !vml]><img border=0 width=18 height=20
src="CH0809-04高上玉皇本行經集註卷四.files/image002.jpg" alt="*" v:shapes="_x0000_s1034"><![endif]></span><span style="font-family: 新細明體; color: maroon">道法三乘，分上、中、下。又有最上一乘，不依階級，高超三品，並包無遺，是為大乘。諸神法語，各隨智見。大乘希聞。玉帝垂教，明示真宗，徹上徹下，該括諸品。&#32675;生蒙誨，悉得超脫，是大乘垂法語</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">　　真一指迷途。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span lang="EN-US" style="font-family:&quot;New MingLiu&quot;;
color:maroon"><!--[if gte vml 1]><v:shape
 id="_x0000_s1035" type="#_x0000_t75" style='width:13.5pt;height:15pt'
 o:bullet="t">
 <v:imagedata src="CH0809-04高上玉皇本行經集註卷四.files/image001.png" o:title=""/>
</v:shape><![endif]--><![if !vml]><img border=0 width=18 height=20
src="CH0809-04高上玉皇本行經集註卷四.files/image002.jpg" alt="*" v:shapes="_x0000_s1035"><![endif]></span><span style="font-family: 新細明體; color: maroon">玉帝以真宗玄一妙理，指明開悟迷途，此直指單傳，使人不落旁門小法。即指人以大路，使之不陷邪徑也。</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">　　功德若虛空，</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<b>
	<span lang="EN-US" style="font-family:&quot;New MingLiu&quot;;color:maroon"><!--[if gte vml 1]><v:shape
 id="_x0000_s1036" type="#_x0000_t75" style='width:13.5pt;height:15pt'
 o:bullet="t">
 <v:imagedata src="CH0809-04高上玉皇本行經集註卷四.files/image001.png" o:title=""/>
</v:shape><![endif]--><![if !vml]><img border=0 width=18 height=20
src="CH0809-04高上玉皇本行經集註卷四.files/image002.jpg" alt="*" v:shapes="_x0000_s1036"><![endif]></span></b><span style="font-family: 新細明體; color: maroon">天下之物，皆有窮盡。惟虛空歷劫若是，再無改移。玉帝大功至德，無量無邊，如同虛空，不可窮極。諸神聖非無功德，或遠或近，或小或大，可以隨分比擬。玉帝功德，無有比倫，故若虛空。</span></p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">　　讚揚無窮盡。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<b><span lang="EN-US" style="color:maroon"><!--[if gte vml 1]><v:shape
 id="_x0000_s1037" type="#_x0000_t75" style='width:13.5pt;height:15pt'>
 <v:imagedata src="CH0809-04高上玉皇本行經集註卷四.files/image001.png" o:title=""/>
</v:shape><![endif]--><![if !vml]><img border=0 width=18 height=20
src="CH0809-04高上玉皇本行經集註卷四.files/image002.jpg" v:shapes="_x0000_s1037"><![endif]></span></b><span style="font-family: 新細明體; color: maroon">玉帝功德如虛空，稱讚難窮，皈依莫盡，讚揚無窮盡，盛德不可名稱矣。黃石公云：高虛清明天主雖後會法筵，真見玉帝妙化，神景奇觀，仰慕不已，遂以妙演愒語，讚揚玉帝。昔宰我、子貢、有若善稱迷推尊孔子，為智足以知聖人。今清明天主稱玉帝功德如虛空，讚揚無窮盡，其他讚再無如是之切盡者，即宰我、子貢、有若之知孔子矣。此偈可以謂之知言。愚按：人身元神，浩劫不改，四體真主，萬有之宗，妙冠六陽，慈護三元，一己真師，神氣攸賴。靈照光通，法音最上，直破迷途，示我周行，妙體玄功。德之所被，與虛空等。讚揚何盡？人不能反觀內照，會此真宗，一身之至德，不識玉帝功德，又豈能知經功利益，無怪其不秘悟實體也。清明天主仰玉帝功德，以妙偈讚，固對揚天休，亦詔人迴光耳。果能契本真，知道力，法天不私，與帝同功，自不惑他岐，弗喪天寶，至聖可希矣。志士勗之。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">　</p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">神通品二十八章</span></b></p>
	<p align="left" style="line-height: 150%; margin-top: 0; margin-bottom: 0">　</p>
	<p align="left" style="line-height: 150%; margin-top: 0; margin-bottom: 0">
	<span style="font-family: 新細明體; color: maroon">
	　　是穹蒼主，浩劫之尊，妙見妙知，無等無倫，湛寂真&#20928;，杳亡杳存，上聖上靈，大神通，光明藏，大丈夫，開化人天，教導無窮，大慈大悲，流煥法輪。為度&#32675;生，是號玉皇，穹蒼真老，妙圓清&#27972;，智慧辯才，至道至尊。開度眾生，故放是光。爾時，高虛清明天主說偈讚已，靜默而坐。</span></p>
	<p style="line-height: 150%; margin-left: 12.0pt; margin-top: 0; margin-bottom: 0" align="left">
	<span style="font-family: 新細明體; color: maroon">
	魏伯陽云：高虛清明天主皈揚玉帝功德，不但有十句之讚，言此玉帝，是穹窿蒼穆聖主，浩劫之至尊。凡劫之有數，或億或兆，皆不可言浩。玉帝歷來作萬天教主，經歷劫運，不可數計，廣大深遠，難以尋窮，故云浩劫之尊。其遐照無遺，神通妙見，徹明無礙，大覺妙知，再無與之同等，與之比倫相類者。瑩徹虛明而湛然，巍巍不動而寂然，不二不息，其道至真，無染無淪，其德至&#27972;。杳若亡，非真亡，迺虛無自然；杳若存，非執存，迺妙有無心。杳若存亡，不可明見，難以測論矣。仙佛諸神咸尊玉帝，是聖中最上。萬神靈通，無如玉帝。是最上玄靈，神化六通，超絕一切。誠大神通，普燭久照，光潔不淪，愈出愈有，無滅無晦，真光明藏，藏畜大光明無窮也。至尊莫如道。玉帝法道自然，最大難量，莫有止極。允矣大丈夫，世賢以成身成性，正己物正，範圍天地。為大丈夫玉帝化天地，生民物，不見其始，莫有其終，聖中最尊，神中最大，丈夫孰甚焉。開明孚化諸人諸天，教成啟道，無有窮盡。覆愛萬有，憫念眾生，永無限量。信大慈大悲，轉流煥明法輪，俾不滯不隱。煥或作轉，太拘了。為化度&#32675;生，是以稱號曰玉皇。穹蒼之真元老大尊，神妙圓通，真清真&#20928;，大智大慧，妙辯難窮，才施不匱，至道莫量，至尊無比。今開化拔度眾生，故放是大慈普照光明。彼時高虛清明天主說此偈讚已，寂靜默然復坐。愚按：人身元神即上天玉帝，號曰元皇。又曰真主，又曰玄宗，又曰祖真，又曰天君，又曰性宗，又曰真宗祖，又曰法性，又曰妙明真心，又曰正性，又曰玄靈，又曰真師，又曰玄光，又曰大柱杖，又曰法王，又曰妙寶，又曰真根，又曰佛性，又曰真種，又曰丹元。一身真主，靈妙絕倫，明蘊無窮，開化陰陽，神智莫盡。慈恤眾妙，周應明通。最尊最貴，化機不窮。默融精氣，以孕真靈。故真光時露，妙機生生。善體此者，自產神嬰，與帝同功德，道化無盡矣。契清明天主讚帝之偈，方云真知實悟耳。不然，真妙弗得，帝化奚識。清明偈語，誦之若夢，何以得經功，獲實益？噫，性道在我，真妙自足。能會妙明真機，是實對揚玉帝休光者。</span></p>
	<p style="line-height: 150%; margin-left: 12.0pt; margin-top: 0; margin-bottom: 0" align="left">　</p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">神通品二十九章</span></b></p>
	<p align="left" style="line-height: 150%; margin-top: 0; margin-bottom: 0">　</p>
	<p align="left" style="line-height: 150%; margin-top: 0; margin-bottom: 0">
	<span style="font-family: 新細明體; color: maroon">
	　　於是，天尊復告四眾云：是帝身即道身也，非常體也；是無量功德之身，是清&#20928;自然之身，是神明堅固、不壞真空、無上法身。威靈恢廓，名聲周遍，無幽不燭，神妙巍巍，難可稱焉。</span></p>
	<p style="line-height: 150%; margin-left: 12.0pt; margin-top: 0; margin-bottom: 0" align="left">
	<span style="font-family: 新細明體; color: maroon">
	赤腳大仙云：清明天主偈讚玉帝已，復坐默然。於此時元始天尊復告法會上四眾云：是玉帝妙化之身，即大道身也，非尋常形體也。道本無形，何以言身？蓋道雖虛無，無量無盡，化萬有，成始終，鼓陰陽，無間息，真虛而有實體，非徒空也。玉帝功德若虛空，與道同神，故云帝身即道身，非常體耳。是無盡量大功德之身，是真清真&#27972;自然不拘之身。功有限，德有窮，難言無盡。玉帝化一切世界，&#20120;古不改，何有限量。著色象、有拘滯，非清&#27972;自然。玉帝永無染著，得大逍遙，寧非自然。是神通光明，堅確永固，不損壞之真空，最上無比之妙化法身。天下之有象者悉壞，惟虛空常存。壞者非堅固，非神明。太虛既存，則空迺至真。玉帝之靈通歷世無損，玉帝之玄光浩劫不滅，不但至神至明，而堅不可磨，固不可破，永無毀淪，終久不壞。是常住之真空，不消散之妙體，是無上絕倫妙法身也。其威德靈光，豈易窮探，恢恢至弘，廓然極大，不可思議名號聲稱，洋溢貫徹，周遍十方。光悉塵微，無幽不燭。神通玄妙，巍巍莫量，蕩蕩難名，不可得而稱焉。愚按：人性靈明，神妙自在。三身足，四智完，浩然之氣，真一之精，萬善眾妙，何者不具？藐焉一身，參位責成，無問可息。本非常體，迺道身，無量功德身，清&#27972;自然身，神明堅固、不壞真空、無上法身。何世人恣縱，虛負此身，心累神馳，精耗氣散，性道不明。誰復至命，道要茫然，幻身空盡，枉過此生，存亡若夢，一無所知，何由達化？問有明德盡性，或不終保其成。所以人不能窮神達化，還虛成仙，與道合真。至名不毀，惟玉帝以道為身，功德無量，清&#27972;自然，神明堅固、真空不壞、無上法身。凡初入聖流，一間未達，覷之不破，語之未悟，心思未通乎性命，不知其神之所以神，學術未貫乎天人，不知其化之所以化，委於天道之難知，希覯通玄之上士。元始憐眾生之久迷，言帝德之廣運，盡啟世劫之聾瞶，以證神化之玄功，真大慈深仁，欲眾生入妙，亦恢廓其威靈，周遍其名聲，光徹幽微，神妙巍巍，德難名稱。天尊之大願也。奈世域漂沉，人心陷溺，不能順帝之則，奚承元始之訓？噫，天人一理，聖凡同心，不能希聖希天，道法自然，誠有愧於真經、大道、父母、生身已。有志者也。</span></p>
	<p style="line-height: 150%; margin-left: 12.0pt; margin-top: 0; margin-bottom: 0" align="left">　</p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">神通品三十章</span></b></p>
	<p style="line-height: 150%; margin-top: 0; margin-bottom: 0" align="left">　</p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	　　是帝，非有為功德之所熏修。而帝昔雖下生人間，多劫行化，示大神通，而身清&#20928;，未嘗不在金闕分身變化，應現隨方，利濟&#32675;生，超昇道岸，普垂教法，開悟後人，依教奉行，登真成道。以斯功德之所莊嚴，是故光明常充諸天，神智妙達，莫可度量。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	妙行真人云：是神妙巍巍、難可盡稱之玉帝，非有作為、勉然功德之所需積修證。是帝往昔劫前，雖下降受生於人間，多劫廣行教化，顯示大神通。行化，如捨王位修行，割愛學道，行藥治病，演道弘化，忍辱喜捨，位證金仙，教度菩薩等劫。故釋藏記生佛之因，言自兜率天乘香象下降於摩耶夫人腹中，遂生文佛。是亦玉帝隨方設教之一化也。他如赴浮黎會，臨寶珠會，化士庶身，化道者身，隨遇著靈，普度不已，為諸天尊王，神通莫量。是多劫行化，顯示大神通，而法身清&#27972;，巍巍不動，未嘗不在黃金闕內。方元始將說玉經，帝放大光，即分身遍十方諸大天宮。一切世界，上天、下地、人間悉睹光明，各獲利益，咸得快樂，共聞大乘。是分身變化，應現隨方，利濟&#32675;生，超昇道岸。所著功德，非止一時一地，普遍垂示教法，開度覺悟後世之人，若能遵依教典，欽奉帝命，有可以位登上真，成全大道。帝惟以此最大上妙功德之所莊嚴，是故所放光明常充滿諸天，至神大智，靈妙通達，莫可測度思量，神智妙達，則大光明非徒爾，德盛而光妙也。莫可度量，則神智妙達非浮爾，道妙而神彰也。至是益見帝非有為功德之所需修矣。愚按：人之元神，浩劫如故，大神光妙，未易名言，豈有心作為之所成哉？聞見覺知，行住坐&#21351;，食息語默，應感酬醉，雖隨機呈妙，清&#27972;本體，未嘗不御丹闕，即凝玄妙產神嬰，而真真如如，未始他離。千百億化，隨方利濟，誕登道岸，廣宣靈蘊，開化後天。守秘持真，超凡證聖，萬化悉成，無果不就。以此妙行莊嚴，則一露玄光，充周莫禦，性道奇驗，寧可測度量計耶？視玉帝聖德神功，不假修為，難以量度者，不一致乎？惟成性雖均，而暴棄甚眾，使清&#27972;正性為淫惑障蔽，如明鏡塵埋，光明不露，故妍媸不見，而妙意弗彰。果刮垢磨光，日新月盛，應感無心，真如自在。金闕紫府，永住元神。常應常&#38745;，一無所擾。妙察則一以貫萬，顯行則順應無情。慈悲大願，永不退轉，萬妙莊嚴，難以數計。積修無邊，真光自普，功德不思議矣。吁，此道人所固有也，非有為熏修，亦非頑空可能，不有不無。善學者體之。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">　</p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">神通品三十一章</span></b></p>
	<p style="line-height: 150%; margin-top: 0; margin-bottom: 0" align="left">　</p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	　　是身光明，皆具妙號。所謂大神通光，大慈悲光，大喜捨光，大忍辱光，大平等光，大柔和光，大自在光，大利益光，大如意光，大智慧光，大吉祥光，大解脫光，大歸依光，大功德光，大圓滿光，大無礙光，無能勝光。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	大慧真人云：是玉帝身所放大光明皆具上妙稱號。光號云何？所謂大神通等十七大光。玉帝普垂照攝，妙行積證，有大威神，具六通力，神通光嚴，遍燭一切。此光號第一也。次則帝具大慈，帝具大悲，慈悲無量，光妙弘明。大慈悲光，其二也。再次，則帝真喜捨，喜捨無量，妙光普明，大喜捨光，其三也。帝之累劫，又大忍辱，忍辱無邊，光明莫遏。大忍辱光，其四也。帝之前修，行大平等，平等不已，光明莫禦。大平等光，其五也。帝之往劫，又大柔和，柔弱安和，浩劫不改，普著光明，不可窮盡。大柔和光，其六也。帝德安安，超然自在，恢霽光明，終無窮極。大自在光，是其七也。帝仁浩浩，兼濟永利，利益不窮，法輝普煥，大利益光，是其八也。帝之普身，超證妙覺，清&#20928;自然，法王如來，又億劫始證帝位，則最上功德，妙出無心，神化如意，如意光明，永無極已。大如意光，是其九也。帝有大智，帝有大慧。智慧邁種，光明絕倫。大智慧光，為十種矣。帝本至善，永大吉祥。以是光明，徹燭無息。大吉祥光，迺十一矣。帝夙了悟，得大解脫，脫落自然，金光永煥。大解脫光，迺十二矣。帝同大道，妙法自然，永劫正信，不生退轉。十方後世，悉永欽承，皈神依道，永明不晦。大皈依光，光之十三也。帝普度無量，曲成不遺，功德最大，光昭不匱。大功德光，光之十四也。功圓道備，帝德圓滿，普光久麗，以其成功。大圓滿光，光之十五也。塵染夙&#27972;，妙通圓明，神化無礙，帝光永昭。大無礙光，又十六號矣。神中最貴，聖中最尊，萬天主，諸佛師，浩劫法界一切無如玉帝。是故光明常充諸界，神化莫可度量。無能勝光，非大光明之十七乎？如是十七大光明神妙義，惟玉帝今見之，神通夫豈可量哉？愚按：人生世間，以正性為宗，故仙傳實際，以此為大光明種。但真種悉具，而保真無人，故迷惑場中，須作修洗功&#32536;。是以有一種最上良因，則有一等神妙光明。玉帝積修無數，妙行難窮，不止十七良因，何為十七大光明哉？蓋機多難悟，化繁道晦。帝十七光明，即佛現丈六身，而頂放大祥光也。況帝光上妙，一種超倫，孰能追蹤妙行，識十七大義乎？噫，是難能也，亦可希也。道本在己，怠則晦，精則明，勤修無為，不求速化，道自得之矣。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">　</p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">神通品三十二章</span></b></p>
	<p style="line-height: 150%; margin-top: 0; margin-bottom: 0" align="left">　</p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	　　是故，汝等欲見是帝而不可得者，&#32536;以汝等尚於身口，不捨結習，煩惱行業。由是障故，不能得睹是帝慈顏。吾今為汝法會眾等宣示斷障之法，汝等大眾宜各奉行。時諸大眾不勝喜躍，各於至尊凡前稱首作禮，俱欲願聞。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	雷師皓翁云：玉帝放十七大光明，神通莫量。是故爾高虛清明天主等，欲真見是玉帝而不可得。所以然者，&#32536;以爾等雖無塵染，證位天帝，上妙大乘未真了徹，尚於身口不捨多劫結習、無明煩惱、凡行愆業，由是遮障之故，不能得睹見玉帝慈顏。結習，情慾塵凡。一切迷累本不可貪，因智慧不足，執想太重，識念一起，漸致染著，物交牽引，愈積愈深，作為結毒，致成習氣。如人以繩鎖挽結，一時難解。熏習舊染，一旦難除，惡種業根，本源未&#27972;，習染物欲，或畜煩惱，或積愆行，或植緣業，煩雜靡定，惱亂未消，累行諸業，夙為障蔽。今雖統御梵天，尚未徹明，弗悉重玄，奚瞻最勝，不能即見玉帝，以是故耳。吾今為爾法會眾等，宣明顯示斷除障滯之法。汝等大眾宜各奉持躬行。時諸大眾，不勝歡喜踴躍，各於元始玉几前稽首俯&#24740;頁，恭敬作禮，俱欲願聞斷障秘論。吾，元始自謂也。几，案也。愚按：人之生來，各有夙因。雖元會初開，太和之氣，而往劫修習亦難頓忘。故經以夙含業&#32536;比之積毒，誠有見也。是以有喜&#32536;者，則異域同心，為惡&#32536;者，則對面千里。莫言《道藏》功案、釋教&#37682;記，或指為異端之論，即儒書中，晏嬰之沮孔子，先正歸之命。程、蘇大儒，分為蜀、洛之黨，此亦&#32536;之不偶也。而相須之殷，不免於相遇之疏，今古同以為恨。則因&#32536;之說，豈可盡廢哉？用是十識難盡，五蘊難窮，十有三徒，二十五魔種，七假三合，一切機括，誰復易逃。清明天主證帝位為尊神，雖脫塵染，浩劫夙積，未盡超融，境落高虛，號著清明。往昔善因，未脫虛無套矣。虛明妙有如玉帝者，豈能遽見。釋經攷菩薩行，尚有睹面不見釋迦如來，文佛演最上義，菩薩默默以聽，亦此義也。至聖豈易見，身口結習之障豈易消耶？然此理最難看，見帝，非面見；了知帝行，徹契帝德。如在孔子之門，真得宣聖傳授心法者，一機。心若孚，則時異世殊，其揆一也。神交心會，其見迺真。玆聰明顏子，尚未達一間；清明天主不能睹玉帝，又何疑？元始斷陣之法，瑩明夙行，了驗心宗，捍格既融，外有何障，見玉帝矣。所以眾欲樂聞。吁，起障破陣，一切由心。大通無&#30861;，自己元神，對越不怠；口耳粗&#36857;，弗為滯障，大道不在我乎？勉之。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">　</p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">神通品三十三章</span></b></p>
	<p align="left" style="line-height: 150%; margin-top: 0; margin-bottom: 0">　</p>
	<p align="left" style="line-height: 150%; margin-top: 0; margin-bottom: 0">
	<span style="font-family: 新細明體; color: maroon">
	天尊言曰：斷障之法，當生大慧，無起疑惑，無起貪瞋，無起媱慾，無起嫉&#22956;，無起殺害，無起凡情，無起凡思，無起昏垢，無起聲色，無起是非，無起憎愛，無起分別，無起高慢，無起執著。</span></p>
	<p style="line-height: 150%; margin-left: 12.0pt; margin-top: 0; margin-bottom: 0" align="left">
	<span style="font-family: 新細明體; color: maroon">
	廣成子云：元始天尊因清眾請問無障妙旨，遂言曰：斷除障礙，得睹見玉帝妙化光顏，其道無他，當生神智大慧，篤信正道，無起疑貳惑亂之心。大道至正，真一不二，本無可疑惑。明不足以察具幾，遂至持兩端，無定見，魔知通從。既知大道在我，知明守固，勿貳以二，勿參以三，更何疑焉？不疑則無惑，道可從入。故斷障融凈結習之大慧，必先無起疑惑。求道者不可計功，亦不可以他求，嗔怒忿怨不平之心俱不可有。斷障之次，無起貪嗔，心專於道，其衷自然。滋私長欲，妄念易生，纖毫淫逸嗜慾之意皆大亂真。斷障之三，無起媱慾。道無所不容，賢不肖皆吾之師友。若絲毫忌刻賢能，或厭惡庸愚，皆為大非。斷障之四，無起嫉&#22956;，大道至仁，一不忍傷。若因逆惡，觸萌剪滅之心，背道亦甚。斷障之五，無起殺害。《陰符》雖言殺機，只是說能照伏邪魔，則至真自在。若秋天肅殺，而草木歸根，生機斂人，見天地之仁處，非世所謂殺也。又云：恩生於害。亦復其見天地之心意耳，非世所謂害也。大道無為，情識不用。一動凡意，其謬無窮。斷障之六，無起凡情。大道志機，諸想須&#20928;。一有塵思，其弊無邊。斷障之七，無起凡思。道本貞明，清&#20928;無染。少涉昏昧塵垢，喪我至真矣。斷障之八，無起昏垢。道無聲臭。以聲色求之，去道遠矣。體道者，不惟外面聲色不礙，與世無干，道之影響畔岸，一切不求不執。故斷障之九，無起聲色。道本大同。一是一非，失太玄之本真矣。斷障之十，無起是非。孟子雖云：是非之心，人皆有之。大智若愚，又何肯辨是非也。道無取舍。有愛惡則障真矣。十一斷障之目，一視渾忘，無起憎愛。理本無二，用智分別，則非道矣。斷陣十二法，無起分別。見道分明，高出塵外，不屑世故。一生慢心，違道甚矣。十三斷陣之法，無起自高輕慢之念。大道活潑，了不可得。斷前十三障，而道得矣。雖名得道，實無所得。一執任有著，則理障未除，為法縛矣。十四斷障法之終，無起執著。愚按：道之在人，本無障礙。惟世為事理二端所蔽，遂至失道。故元始慈示清眾斷障門品，歷示諸端，欲人奮志邁往，不阻於難。打脫事障，更出法檻，則玉帝光顏，以我之妙，明日與對越，有何不見？雖然，脫二障，人道之門也。了悟神化重玄，又在後論之。</span></p>
	<p style="line-height: 150%; margin-left: 12.0pt; margin-top: 0; margin-bottom: 0" align="left">　</p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">神通品三十四章</span></b></p>
	<p style="line-height: 150%; margin-top: 0; margin-bottom: 0" align="left">　</p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	　　凝神澄慮，萬神調伏，心若太虛，內外貞白，無所不容，無所不納。無令外邪亂其至道，牽失真宗，敗其靈根，盜其至寶，致爾萬劫永墮凡流，透入俗網，萬魔來攻，百千萬劫，不聞妙法，鬼神執誅，從生入死。是故汝等應當志心，善護真宗，無令喪失。如前所說，如是諸障，汝等各各當除斷之，身得清&#20928;，超度諸難，是名道寶、持法棟梁。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	劉海蟾云：元始示斷障之法，生大慧，絕十四業趣矣。其究維何？障斷蔽除，則神明慮&#20928;。當默住元靈玄始，凝元神，澄徹諸慮，萬神和調而&#28508;伏，心如長空太虛，內外貞固潔白。凡法界&#32675;生萬有，無所不含容，無所不包納。且定見定守，終焉不渝，無令外面回邪，亂其至正大道，牽引喪失真正玄宗，敗其至妙靈根，盜其固有無份不壞至寶，政使爾等延積萬劫，永遠墮在凡流，徹透入於塵俗之網，種陰魔相接來攻伐。爾百千萬劫惑於魔業，不聞最上至真妙法，鬼神乘機得以執持誅戮，從生途而入死地。是故汝法會眾等應當專志誠心，善自護持本來真宗，無令捐喪亡失，如前面所說。疑惑等諸多障礙，汝眾等各各當除滅斷絕之。諸障十四障，外邪生死等一段事意俱在內。既除斷諸障，身得真清真&#20928;，超出昇度三界輪轉業罪&#28798;厄諸多艱苦厄難。是斷障之法，名道之至寶，扶持正法之大棟梁。樓閣塔廟殿宇門舍，非棟梁則難構建。修道成真，入聖超凡，非斷障則難了脫。斷諸障則終免毀淪，正法大行。故天尊以斷障為持法棟梁。愚按：人之正性元神，清&#20928;無染，萬劫不毀，好靜怡怡，未始不靈明，與聖真不二。若明明不已，玉帝神化妙光豈不親睹？惟諸慮嬰心，相襲不改。少知道者又冀速效，所以結習難盡，煩惱不捨，帝光難見也。若真明玄通，至健果&#20915;，知性命之為真，識萬有之悉假，始見道而忘物，繼行道而忘人，繼得道而忘我，繼成道而忘心，繼樂道而忘趣。再忘忘以忘真，事理雙融，真假悉遣，不落聖凡相際，何須五位主賓。得之無得，守之不守，空而不空，不神而神，則夙習瑩&#20928;，積業絕塵，細染盡滅，超入最上。不叉默朝上帝，與帝同神；不鈴法道自然，而與道合真，何有於三乘，何有於諸品，聖中至尊，功德無倫？人皆可為，但根塵之&#20928;，功玄而行妙，無作而無問。矯假者固不能脫；融之未至，化之未神，猶為入聖不優，若玄中地仙、釋教菩薩、儒家大賢以上者。今人求道，尚法至聖，毋以大乘為已足。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">　</p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">神通品三十五章</span></b></p>
	<p style="line-height: 150%; margin-top: 0; margin-bottom: 0" align="left">　</p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">
	　　更當修奉是此經典，如近是帝，生尊重心，注想尊容，稱揚尊號，然後汝等得睹慈顏，咸蒙護度，普聞妙法，親奉供養，永無輪轉。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	東華木公云：元始示大眾斷障之法，既云是名道寶、持法棟梁矣，又以持久服膺之義示眾曰：爾等清眾聞今正法，更當修持崇奉是此《玉皇本行經》文典章。親誦此經，如近玉皇尊帝，生尊敬保重之心。知尊經則不褻天道，知重經則不輕天寶，永久尊重，則終無悖慢，大道自得。即《論語》所謂畏天命，畏聖人之言也。如近是帝，固非真睹玉帝；一時不能對越，則一時不能尊重矣。注意恪想玉帝尊容妙相，此道非徒專在於想像也，儼然如在，昭事上帝，斯與天地合德，而為至聖耳。稱頌宣揚帝之至尊徽號，然後汝大眾等得睹見玉帝大慈光顏，咸皆蒙受帝之護持拔度，普遍聞夫無上至真妙法，得以身親祗奉，供養是帝是經，永無輪滅轉移之失。一云，見此經典，聞此妙法，睹是帝顏，能親懇崇奉供養，則永出塵凡，不受輪迴轉生之苦。一說心永無退轉，兼探之更通。考疑云：儒書云，神不可以思致。道經云，神化無心任自然。佛經云，若以色求我，以音聲求我，是人行邪道，不能見如來。今言注想尊容，稱揚尊號，然後汝等得睹慈顏。元始玄祖斯言豈欺我哉！此言不是意想思存，滯&#36857;口耳。合德於天，孚神於帝，渾化相忘。故古人云，天威不違顏咫尺。敬恭而化，不覺讚揚之至。即儒書所謂言堯之言，行堯之行，是堯而已矣。佛家所謂法身入我性，我性同共如來合。道經所謂神與道合，則道與身一也。惟如此，然後聞妙法，奉供養，無輪轉。若徒心存想，口稱揚，不能皈身、皈神命，冥心會道，則不可言真供養，焉得無輪轉？至無毀淪、不遷轉，則注想、稱揚、供養，非世俗之謂可知。愚按：人生性命於天，無不具，惟陷於俗流，故況於輪轉。若經綸天下之大經，能盡其性，是真修奉玉帝經典；能對越在天，即如近是帝。小心翼翼，祗事不違，是生尊重心。身代天工，口代天言，法天不私，帝真時御。是想玉帝容，稱帝號，得緒帝顏也。德惟一，動罔不吉，盡己、盡人、盡物，參贊化育，皈命投誠，踐形惟肖，至誠無息，悠久無疆，是咸蒙護度，普聞妙法，親奉供養，永無輪轉也。噫，人之有道，須突不離。道之有經，如行之有路，踐彼周行，行道者弗全不由此道何哉？此孔子有何莫由道之欺。元始言凡流不能見帝也。果味是經有得焉，自與玉帝齊肩矣。</span></p>
	<p style="line-height: 150%; margin-top: 0; margin-bottom: 0" align="left">　</p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">神通品三十六章</span></b></p>
	<p style="line-height: 150%; margin-top: 0; margin-bottom: 0" align="left">　</p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">　　是時，四眾聞是說已，歡喜踴躍，歎未曾有。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	天官大帝云：是說玉經時，法會四眾人等，聞元始道祖說《玉皇本行集經•清微天宮神通品》卷分已竟。聞帝生長之奇異，多世之修因，變化之無量，功德之難窮，神應之自然，法之最大。侍衛玉女，化自天真。沙界浩劫，悉賴經法。明罪福之緣由，聆斷障之妙旨。十七大光明，洞之有基；億萬劫修真，述之有要。取法自在，入聖無難。慶塵業之已脫，幸七所之易入。悉皆歡悅喜樂，忻騰踴躍，同聲稱歎。今遇法會，良緣最勝，奇逢非偶。此會此聞，是帝是經，玆時玆訓，歷劫以來未曾有也。或云，聞是說已，專指斷陣之法言，太拘了。元始道祖說經時，《神通品》說已竟，非是說了後又說。雖分三卷五品，因慈訓隨示品類，故天真演經列三卷耳。若將終卷稱歎意同他歎言看，似為未詳。所以聞是說已，當兼承上說。看經者詳之。愚按：人身精神氣血聽命天君，妙心洞然，天籟發聲，怡然理順，油然太和，手舞足蹈，快樂無方，得道忘機，舉世莫尚。身亦有四眾聞說，歡喜踴躍，欺未曾有之義也。但世溺利欲，了悟無人，入聖成真，不數見耳。若聞經默會，身具太和，心融神化，帝功不在我乎？</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">　</p>
	<p style="line-height: 150%; margin-top: 0; margin-bottom: 0"><b>
	<span style="font-family: 新細明體; color: maroon">上卷分章攷義</span></b></p>
	<p style="line-height: 150%; margin-top: 0; margin-bottom: 0" align="left">　</p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">
	<span style="font-family: 新細明體; color: maroon">
	元始天尊說《玉皇本行集經》，諸天真請問帝化根由，語雖不同，皆在一時，如何首卷分三十六章？說經固在一時，因問以答，各有不同。後不能明經旨趣，洞至聖玄訓，故諸天帝神真、五老帝君校&#37682;於前，天猷繼輯於後。文昌帝君、天樞上相各乘時有攷議評正，以首分繫曰《清微天宮神通品第一》，不分他品，以帝神通無倫，其居無上。元始此訓，諸仙佛不能言也。漢魏伯陽、唐呂純陽、元丘長春、明羅念菴議之甚詳，分為章註。首卷《神通品》得三十六章。非輕析真語，故使支分，從三十六天之義以立章。且截處有旨，意相統承，不至渙散。觀誦者能澄心滌慮，以體至聖說經之意，上真分章之趣，務使神與聖真相孚。會經血&#33033;貫串，則三十六章又何分？說經之旨又豈不可得哉？但泥文者多，默識不厭者寡，或以經為無益，或得一句以為奇，或執一字以為病，別靈寶、高上之名，無心聆神會之妙，則因經不能悟道，反為文字障執，又惑之甚者也。噫，諸經至語，皆為心印。因文見道，得道忘言。玄穹祕論，悉我固有經綸，又何疑其難入，至於輕謗，一得輒幸哉？贅此首末，學者戒之。</span></p>
	<p style="line-height: 150%; margin-left: 12.0pt; margin-right: 0cm; margin-top: 0; margin-bottom: 0" align="left">　</p>
	<p style="line-height: 150%; margin-top: 0; margin-bottom: 0" align="left">
	<span style="font-family: 新細明體; color: maroon">皇經註解卷之四　上卷三十六章終</span></td>
        </tr>
		</table>
    <p>　</p>
    <table border="1" cellspacing="1" width="100%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>