<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../CMTS000.htm">
    <img src="../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="100%">
        <font face="新細明體" color="#800000" size="5">明萬曆正統道藏續道藏</font><font size="3" color="#008080">(CH08)</font></td>
      </tr>
		<tr>
        <td width="97%" align="center">
    <p style="margin:0cm;margin-bottom:.0001pt"><b>
	<span style="font-size: 24.0pt; font-family: 新細明體,serif; color: #943634">搜神記</span></b></p>
	<p style="margin:0cm;margin-bottom:.0001pt">
	<span style="font-family:標楷體;
color:#943634">經名：搜神記。六卷。約出于明代。底本出處：《萬曆續道藏》。</span></td>
        </tr>
		<tr>
        <td width="97%" align="center">
    <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
	<b><span style="font-size: 18.0pt; font-family: 新細明體,serif; color: #943634">
	搜神記卷之六</span></b><span lang="EN-US" style="font-family: 'New MingLiu',serif; color: #943634; background: lime">#1</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">目錄</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">天妃　　　　&#34629;女　　　青衣神</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">神女　　　　白水素女　馬大仙</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">聖母　　　　溫孝通　　孝烈將軍</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">靈澤夫人</span><span style="font-size: 9.0pt; font-family: 新細明體,serif; color: #943634">俗呼為蝶磯娘娘</span><span style="font-family: 新細明體,serif; color: #943634">　　順懿夫人</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">寨將夫人　　誠敬夫人　姚娘</span><span lang="EN-US" style="font-family:&quot;New MingLiu&quot;,&quot;serif&quot;;
color:#943634"><br>
	</span><span style="font-family: 新細明體,serif; color: #943634">曹娥　　　　二孝女　　五瘟使者</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family: 新細明體,serif; color: #943634">五盜將軍　　掠刷使　　增福相公</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family: 新細明體,serif; color: #943634">福祿財門　　門神　　　神荼鬱壘</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family: 新細明體,serif; color: #943634">鍾道　　　　司命鼇神　廁神</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family: 新細明體,serif; color: #943634">開路神</span><span style="font-size: 9.0pt; font-family: 新細明體,serif; color: #943634">律令附　</span><span style="font-family: 新細明體,serif; color: #943634">翁仲二神</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family:標楷體;color:#943634">目錄畢</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">天妃</span></b><span style="font-family:標楷體;color:#943634">三月三十二日生</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　妃，莆人，宋都巡檢林愿之女。生而神靈，能言人禍福，歿後鄉人立廟于湄州之嶼，嶼有興化之東南海中與琉球國相望。宋宣和中，路允迪浮海使高麗中流風大作，諸船皆溺，獨充迪所乘舟，神降於檣遂獲安濟。歷代累封至天妃。本朝洪武永樂中，几兩加封號今府城中有行祠，有司春秋祭焉。昔人詩：</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family: 新細明體,serif; color: #943634">　星斗斜連北，蓬瀛直指東。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family: 新細明體,serif; color: #943634">　秋高洲嶼白，日出海波紅。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">&#34629;女</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　高辛時，蜀有蚤女，不知姓氏。父為人所掠，惟所乘焉在。女念父不食，其母因誓於眾曰：有得父還者以女嫁之。馬聞其言驚躍絕疆而去，數日父乃乘馬而歸。自此馬嘶不止，母以誓眾之言告父。父曰：誓於人不誓於馬，脫我之難固大功，所誓之言不可行也。馬跑，父怒欲殺之，馬愈跑，父射殺之。曝其皮於庭，皮蹶然而起卷女飛去，旬日皮棲於桑上，女化為蚤，食桑葉吐絲成苗，以衣被於人。一日&#34629;女乘雲駕此馬，謂父母曰：上帝以我心不忘義，授以天仙嬪。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">青衣神</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　青衣神，即蠶叢氏也。按傳蠶叢氏初為蜀侯，後稱蜀王，嘗服青衣巡行郊野，教氏蠶事，鄉人感其德，因為立祠祀之。祠廟遍於西土，罔不靈驗，俗槃呼之日青衣神。青神縣亦以此得名云。宋謝枋得蠶詩：</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family: 新細明體,serif; color: #943634">
	　養口資身賴以桑，終成王道澤流長。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family: 新細明體,serif; color: #943634">
	　吐絲不羨蜘蛛巧，飼葉頻催織女忙</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family: 新細明體,serif; color: #943634">
	　三起三眠時化運，一生一死命天常。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family: 新細明體,serif; color: #943634">
	　待看獻繭盆繅后，先與君王作袞裳。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">白水素女</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　素女，天神也。昔閩人謝端有淑行居室寒素，一日出江邊見一大螺偃仰狀如斗，異而愛之，因載之以歸，畜且珍焉。每外肩鑰嚴蜜，返則盤飧羅具如賓筵。端甚疑懼，偵諸長老，或告之曰：此必若而有異畜也。端乃悟其為螺，為密伺見一妹麗甚，端前禮問其故，神亦不隱，遂應之曰：我天漢中白水素女也。天帝遣我為君具食，今限滿當去，故為君所窺。我去留殼與君。端用以居糧，其米常溢。今福州西北三十里有螺江，其得名由此云。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">馬大仙</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　大仙姓馬氏，衢州府景陵縣人也。家貧養姑孝傭身以資薪米，恆苦不給艱險備嘗咯無倦息。一日遇異人授以仙術，祝之曰：感汝孝養，持此代菽水之懼母輕語。大仙如其衛，日給膳養不勞餘力，自是姑得所養善所終。未幾而大仙亦隨之以示寂矣。鄉人重之，為立祠以永其祀，凡檮多應，水旱疾疫如轉園然。有李陽冰所撰碑記，及本朝誠意伯劉基重脩馬大仙廟記</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">聖母</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　聖母海陵人，長適杜氏子，性好善，師劉綱學仙衛，道成，杜氏子不之信，告官拘以團圄，頃之聖母已從寒隙中出去，高入雲中。人為立廟奉祭，每表靈驗，當有一青烏在祭所，人有所祭烏為飛遠嗚，嗚若鑒受狀。有所失問其所在，烏即集盜物之處。以此道不拾遺，元大德初更立廟於揚州江都縣之東六十里，應嚮愈著。本朝加動封焉。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">溫孝通</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　孝通，姓溫氏，秦女也。廟在臨江府之新淦縣南八十里峽江鎮，相傳秦時有溫媼，經程溪得巨儿藏於家，生七龍放之江。媼或時至江口，龍輒獻嘉魚若祭養然。後媼死，葬於程溪之側，將圯，一夕雷電風雨交作走石飛沙。請旦，人見墓遷於岸北之高岡，鄉人異之，為立祠堂。唐賜廟額孝通，元揭斯有記，又云溫媼閱城人。唐太和問盧鍔嘗夢媼謂曰：君將為江西縣令。後果宰分宜更為立廟，盧肇記。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">孝烈將軍</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　將軍名木蘭，楚朱氏女也。代父西征，頗著勞勣，既歿人為立廟。唐封孝烈將軍，今黃陂縣之木蘭山，及保定完縣俱有廟在，靈應如嚮，蓋黃本桑梓而完即其西征所云。按古樂府詞：</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family: 新細明體,serif; color: #943634">　唧唧復唧唧，木蘭當戶織，</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family: 新細明體,serif; color: #943634">　不聞機杵聲，唯聞女嘆息。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family: 新細明體,serif; color: #943634">　昨夜見軍帖，可汗大點兵，</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family: 新細明體,serif; color: #943634">　軍書二十卷，卷卷有爺名。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family: 新細明體,serif; color: #943634">　阿爺無大兒，木蘭無長兄，</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family: 新細明體,serif; color: #943634">　願為市鞍馬，從此替爺征。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">靈澤夫人</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　夫人姓孫氏，昊王權之妹，蜀漢昭烈帝之后也。相傳權用周瑜，詐計迎后於荊州，舟次荻港，后乃識其詐，遂自沉江。又云聞昭烈帝崩，一及毀投江自盡。後人立廟於嬝磯山之上，蓋其藏所即今蕪湖縣西是也。歷著靈異，我太祖高皇帝龍飛波江陰兵冥助，既登極動封靈澤夫人，益新廟貌，有御製律詩刻於廟額。騷人墨客遞有嗤味，至今為大江中一奇跡，而神逾應嚮云。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">順懿夫人</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　按《楓涇雜錄》云，唐大曆中，閩古田縣有陳氏女者，生而穎異，能先事言有無輒驗。嬉戲每剪鳶蝶之類，嚶之以水即飛舞上下。噴木為尺許牛馬，呼呵以令其行止，一如其令。飲食遇喜升斗輒盡，或辟穀數日自若也。人咸異之，父母亦不能禁，未字而歿，附童子言事。鄉人以水旱禍福叩之，言無不驗，遂立廟祀焉。宋封順懿夫人，代多靈跡，今八閩人多祀之者。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">寨將夫人</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　夫人姓虞，有廟在英德縣之麻寨岡。舊傳唐末黃巢破西衡州，虞氏躬披甲冑率兄弟及鄉兵戰禦，巢賊遂北，虞氏亦死。鄉人即其死所立廟杞之，大有靈應。宋嘉泰問有賊將統眾道經麻寨岡，忽有風雷雨雹自廟而出，賊大懼，棄甲曳兵而去，鄉里賴以無恐，事聞賜廟額日冥助。嘉定問又小有警，鄉兵檮于廟而與戰，一日三捷，賊為解散。加封正順顯佑夫人，林子升作記。及宋末之亂，元兵殘破惟英德遠近安堵，說者謂皆神之功。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">誠敬夫人</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　夫人洗氏，高凍人，陳高州太守馮寶妻。隋初平陳嶺南共推洗氏為主，保境拒守既而降隋。厥后高州刺史李遷仕及番禺夷王仲宣等反，夫人又皆討平之。累封至譙國夫人，卒謐誠敬，廟在今電白之縣治東，旁邑俱有行祠，無不嚮應。宋蘇軾詩：</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family: 新細明體,serif; color: #943634">　馮洗古烈婦，聶媼國于玆。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family: 新細明體,serif; color: #943634">　策勳梁武后，開府隋文時。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family: 新細明體,serif; color: #943634">　三世更險夷，一心無磷緇。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family: 新細明體,serif; color: #943634">　錦徽平積亂，犀渠破余疑。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　本朝洪武初封為高凍郡夫人，歲以仲冬月祭之。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">姚娘</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　姚氏名貞淑，漢河平問居民女也。廟在博羅縣束莫村，歿而有神，故祠於此。宋陳堯佐權守惠州，攜潮士許申偕行，蟻舟於岸俄有介冑百輩指呼甚嚴，云：今夕丞相漕使會宿於此。少有疏虞不肩，堯佐異之。明日訪其地，有姚娘神廟在焉。后堯佐拜相，申任本路轉運使，一如其言。又博羅之西，梁時陳氏女父應志年八十卒，獨一女，女哀毀過甚亦卒。鄉人像而祠之，漢封昌福夫人，其神頗靈，禱雨有應。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">曹娥</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　娥，上虞人，父名吁，能弦歌為巫祝。漢安初五月五日於縣江浙潮迎神溺死，不得屍。娥年十四，乃沿江號哭晝夜不絕聲。旬有七日，遂投江而死。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span lang="EN-US" style="color:#943634">&nbsp;&nbsp;&nbsp; </span>
	<span style="font-family: 新細明體,serif; color: #943634">
	元嘉中立廟於紹興之府城東，郡鄂子作碑文，蔡邕題云：黃絹幼婦外孫壟臼，即此廟。著靈應鄉，人崇杞之不置。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　又邑有朱娥者，育於祖媼，里人有欲殺媼者，娥年十歲突前持救，被刀十餘以死，肖像配享曹娥云。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">二孝女</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　孝女，唐時人，金谿葛祐女也。邑有銀場典其事者，即祐銀耗竭產不能償，二女不忍其父荼毒，赴冶而死，父得釋，場亦為罷。後有一少年讀書於邑之翠雲寺，時漏下三更月明雲淡，聞有笙鑰聲來自西北，推戶視之，見祥雲瑞靄掩映迴環，道從旌蓋一一如昭儀然，有二女仙端坐其上。少年急避之，二女呼謂之曰：毋恐，我葛氏女也。上帝嘉我孝行，授以玉清官正乙之職，今將歷十洲謁王母，善為我語家人。少年異之，人為立廟，最靈應云。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">五瘟使者</span></b><span style="font-family:標楷體;color:#943634">九月初三日生</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　隋文帝見五力士次空三五丈長，身披五方袍，一人執杓子觀子，一人執皮袋並劍，一人執扇，一人執鎚，一人執火壺。帝問太史居仁曰：此何神？注何災福？張居仁奏曰：此五方力士，乃天之五鬼，名日五瘟使者。現之則民有瘟疫。帝曰：可治而免乎？居仁曰：無法可治。於是國人病死者眾，帝乃立祠，詔青袍力士封顯聖將軍，紅袍力士封顯應將軍，白袍力士封感應將軍，黑袍力士封感成將軍，黃袍力士封感威將軍。隋唐皆用五月五日祭之。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">五盜將軍</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　五盜將軍者，即宋廢帝永光年問五盜寇也。於本地方作亂為盜，後景和三年帝遣大將張洪破而殺之於新封縣之北，後五人又作怪降祟於死之鄉。祭之者皆呼為五盜將軍，即今時之所謂賊神是也。一杜平，二李思，三任安，四孫立，五耿彥正。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">掠刷使</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　掠刷使者姓裴，名璞，杜陵韋元方外兄也。璞任郃州新平縣尉，元和五年璞卒於官。長慶初元方下第，將客於隴右，出開－遠門數十里抵偏店將甜。見前武吏躍馬而來，騎從數十而貌似璞，見元方若識而急下馬避之。入茶邸垂簾於小室中，其徒御散坐簾外，元方疑之，亦入其邸，及寨簾入見，真裴璞也。元方驚喜拜之曰：兄去人問，復效武職何也？陰吏之犀犀如此乎。璞曰：吾為陰官，職掌武士，故武飾耳。元方曰：何官？日隴右西川掠刷使耳。曰：何所典耶？曰：吾職司人剩財而掠之。元方曰：何謂剩財？璞曰：人之轉貨求丐也，命當得此忽遇物之稍稀，或主人深顧所得，乃瑜數外，數外之財即謂之剩，故掠之焉。元方曰：安知其剩而掠之？璞曰：主人一飲一酌無非前定，瓦財寶乎？陰司所籍其獲有限，獲而瑜數陰吏乃刷而掠之也。元方曰：所謂掠者，奪之於囊耶，竊之於懷耶？璞曰：非也，當數而得一一有成數外之財為吾所運，或令虛耗，或索橫事，或買賣不及常份，殊不關身爾，始吾之生也。嘗謂商勤得財，農勤得穀，士勤得祿，只歎其不勤而不得也。然則覆舟之商，旱歲之農，屢空之士，豈不勤乎？而今乃知勤者德之基，學者善之本，德與善乃理身之道耳。亦未足以邀財而求祿也。子之逢吾亦是前定，合得白金二斤，遇此遺子又當復掠，故不敢厚子之是行也。故甚厚而分甚薄於涇，殊無所得諸鎮平平爾。人生有命，時不參差，以道靜觀無復躁撓，勉之哉。璞以公事須入城中，陰冥幽密不及多言，乃冉冉而別。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">增福相公</span></b><span style="font-family:標楷體;color:#943634">九月十七日生</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　李相公諱詭祖，在魏文帝朝治相府事。白日管陽問央斷邦國冤滯不平之事，夜判陰府是非狂錯文案，兼管隨朝三品以上官人衣飲祿料，及在世居民每歲分定合有衣食之祿。至後唐明宗朝天成元年贈為油號增福相公。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">福祿財門</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　福祿者，本道州刺史楊公，諱成，字昔。漢武帝愛道州矮民以為宮奴玩戲，其道州民生男選揀侏儒好者，每歲不下數百人，使公孫父母與子生別。自刺史楊公守郡以表奏聞天子云：臣按部典，本土只有矮民，無矮奴也。武帝感悟省之，自後更不復選。郡人德之，立祠繪像供養，以為本州福神。後天下士庶皆繪像敬之，以為福祿財門之神。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">門神</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　神即唐之秦叔保、胡敬德二將軍也。按傳唐太宗不豫寢門外拋磚弄瓦、鬼魅號呼，六院三宮夜無寧刻。太宗懼，以告群臣。叔保奏曰：臣平生殺人如摧枯，積屍如聚蟻，何懼小鬼乎，願同敬德戎裝以伺。太宗可其奏，夜果無警。太宗嘉之，謂二人守夜無眠，因命畫工圖二人之像全裝怒髮一如平時，懸于宮掖之左右門，邪祟以息。後世沿襲遂永為門神云。《西遊記》小詞有本是英雄豪傑舊勳臣，只落得千年稱戶尉，萬古作門神之句。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">神荼鬱壘</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　東海度朔山有大桃樹，蟠屈三千里，其卑枝向東北日鬼門，萬鬼出入也。有二神，一日神荼，一日鬱壘，主閱領眾鬼之出入者，執以飼虎。於是黃帝法而象之，因立桃板之制也。蓋其起自黃帝，故後世盡神像於枝上，猶於其下書左神荼右鬱壘，以元日置之門戶。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">鍾道</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　唐明皇開元中，講武驪山，還宮疾作。晝夢一小鬼，絳衣犢鼻胱一足履一足，盜大直繡香囊及上玉笛，繞殿奔戲。上叱問之，小鬼曰：臣乃虛耗也。上曰何謂虛耗？小鬼曰：望空虛中盜人物，耗人家喜事。上怒欲呼武士，忽一大鬼破帽藍袍角帶朝靴，先刺小鬼目，後擘而啖之。上問何人，奏曰：臣終南山進士鍾道，應舉不捷羞歸故里觸殿階而死，奉旨賜綠袍葬我，感恩祭祀，與王除天下虛耗妖孽。言訖＃２夢覺疾廖，韶昊道子圖其像。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">司命寵神</span></b><span style="font-family:標楷體;color:#943634">八月初三日生</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　神姓張，名單，字子郭，狀如美女。夫人字卿忌，有六女，皆名察，即六癸女也。白人罪狀，大者奪紀二三百日，小者奪籌一二百日，故為天地督使。凡治寵於屋中央＃３，口向西，鼇四邊令去釜九寸，以博及細土搆之，勿令穿折。鼇神以壬子日死，不可用此日治寵。五月辰日，猜頭祭鼇，令人治生萬倍利益。雞毛入鼇有非禍，犬骨入鼇出狂子。正月己巳日，白雞祭鼇宜蚤。五月己丑祭鼇，吉。四月丁巳日祭鼇，吉。神衣黃披髮，從鼇中出，知其名，呼之可除凶惡云。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">廁神</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　廁神者，萊陽縣何氏女，名婿，字麗卿，自幼讀書辨利。唐垂拱三年，壽陽刺史李景納為妾，其妻拓之，遂陰殺之，置其屍於廁中。魂遠不散，如廁每聞啼哭聲，時隱隱出現，且有兵力呵喝狀。自是大著靈異，人為屍祝之，懸箕而降，能知禍福。神死於正月十五，故獨顯靈於正月也。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">開路神</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　神即《周禮》之方相氏是也，相傳軒轅皇帝周遊九垓，元妃螺祖死於道，令次妃好如監護，因買相以防夜，蓋其始也。俗名險道神，一名阡陌將軍，一名開路神。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">律令</span></b><span style="font-family:標楷體;color:#943634">令平聲</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　雷部健兒，善走，與雷相疾速，符咒云急急如律令，謂此。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">翁仲二神</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　魏明帝鑄銅為二神人，號翕仲，置司馬門外。按古長人見為國亡，長秋見臨洮為秦亡之禍，始皇反以為祥，鑄銅象之。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　大明萬曆三十五年歲次丁未上元吉日，正一嗣教凝誠至道闡玄弘教大真人掌天下道教事張國祥，奉旨校梓。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">搜神記卷之六竟</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span lang="EN-US" style="color:#943634">&nbsp;</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family:標楷體;
color:#943634">＃１『卷之六』原無，據體例補。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family:標楷體;
color:#943634">＃２『訖』原為『記』，據文義改。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family:標楷體;
color:#943634">＃３『央』原為『央』，據文義改。</span></td>
        </tr>
		</table>
    <p>　</p>
    <table border="1" cellspacing="1" width="100%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>