<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../CMTS000.htm">
    <img src="../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="100%">
        <font face="新細明體" color="#800000" size="5">明萬曆正統道藏續道藏</font><font size="3" color="#008080">(CH08)</font></td>
      </tr>
		<tr>
        <td width="97%" align="center">
    <p style="margin:0cm;margin-bottom:.0001pt"><b>
	<span style="font-size: 24.0pt; font-family: 新細明體,serif; color: #943634">搜神記</span></b></p>
	<p style="margin:0cm;margin-bottom:.0001pt">
	<span style="font-family:標楷體;
color:#943634">經名：搜神記。六卷。約出于明代。底本出處：《萬曆續道藏》。</span></td>
        </tr>
		<tr>
        <td width="97%" align="center">
    <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
	<b><span style="font-size: 18.0pt; font-family: 新細明體,serif; color: #943634">
	搜神記卷之三</span></b><span lang="EN-US" style="font-family: 'New MingLiu',serif; color: #943634; background: lime">#1</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span lang="EN-US" style="font-family: 'New MingLiu',serif; color: #943634">
	&nbsp;</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">目錄</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">觀世音　　　天王　　　　地藏王</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">金剛　　　　十大明王　　十地閻君</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">十八羅漢　　寶誌公　　　盧六祖</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">達磨　　　　普庵　　　　泗州大聖</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">傅大士　　　二郎神　　　蕭公</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	晏公　　　　宗三舍人　　楊四將軍</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">水府　　　　沿江遊奕神　洞庭君</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	湘君　　　　巢湖太姥　　宮亭湖神</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">海神</span><span style="font-family: 標楷體; color: #943634">潮神水神諫神泉神俱附</span><span style="font-family: 新細明體,serif; color: #943634">廬山神</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	蘇嶺山神　　新羅山神　　射木山神</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">觀世音</span></b><span style="font-family: 標楷體; color: #943634">二月十九日生</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　昔有一國王號日妙莊王，三女，長妙音，次妙綠，又次妙善，善即菩薩也。王令其贅，不從，逐之後花園，居之白雀寺，尼僧苦以搬茶運水，鬼使代之。王怒，命焚寺，寺僧俱毀於燄，而菩薩無恙如初。命斬之，刀三折。命縊以白練帶，忽黑霧遮天，一白虎背之而去屍多林。青衣童子侍立，遂歷地府過奈河橋，救諸苦難，還魂再至屍多林。太白星君化一老人，指與香山脩行。後莊王病惡，剜目斷臂救王，王往禮之。爾時道成，空中現千手千眼靈感觀世音菩薩奇妙之相，永為香山顯跡云。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">天王</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　按《釋氏源流》有毗留勒義天王，有毗留博義天王。有提頭賴吒天王，有毗沙門天王，昔唐太宗從高祖起義兵，有神降於前，自稱毗沙門天王，願同力定亂。其手將有堵首象鼻者，故所向成功。及即位，詔天下公府皆杞之。天聖初詔諸郡置祠，仍建佛寺，俱以天王為額，此天王之所由普建也。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">地藏王</span></b><span style="font-family: 標楷體; color: #943634">七月三十日生</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　職掌幽冥，教主十地，閻君率朝，賀成禮相。傳王舍城傳羅卜法，名目鍵連。嘗師事如來，救母於餓鬼群叢，作盂蘭勝會，歿而為地藏王。以七月三十日為所生之辰，士人禮拜。或日今青陽之九華山地藏是也。按傳新羅國僧，唐時渡海居九華山，年九十九，忽召徒眾告別，但聞山嗚石隕，俄分跌坐於亟中，泊三稔開將入塔，顏貌如生，昇之動骨節若金鎖焉。故曰金地藏，以是知傳者之誤。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">金剛</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　金剛密跡是也。按《三昧經》，如來到那乾訶羅國降五羅魔時，金剛神手把大杵，杵頭出火，燒諸惡龍，龍王驚怖走入佛影。又嘗揮大利劍擬鬼王額，鬼王驚怖抱持小兒，長跪上佛。又嘗白佛垂意小食化鬼神眾。及世尊滅度，金剛悲哀懊惱作如是言，如來捨我入於寂滅，我從今日無歸無依無覆無護，一反惱災患一旦頓集，憂愁毒箭深入我心。此金剛杵當用護誰，即便棄擲自今以往當奉侍誰，說種種言，戀慕如來，此金剛之所自顯化也。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">十大明王</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　一焰變得迦忿怒大明王。二無能勝大忿怒明王。三缽訥豐得迦大忿怒明王。四尾覲難得迦大忿怒明王。五不動尊大忿怒明王。六吒根大忿怒明王。七你羅難挈忿怒明王。八大力大忿怒明王。九送婆大忿怒明王。十囀日羅播多羅大忿怒明王。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　此十大忿怒明王，各有三面，面各三目，皆頭上頂佛，以虎皮為衣，髑髏為冠，髮髻堅立。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">十地閣君</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　一殿閣君秦廣王蕭。二殿閻君楚江王曹。三殿閻君宋帝王廉。四殿間君五官王黃。五殿問君閻羅王韓，六殿閻君變成王石。七殿間君泰山王畢。八殿問君平等王子。九殿閻君都市王薛。十殿閻君轉輪王薛。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">十八尊阿羅漢</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　第一賓度羅跋羅墮閣尊者。第二迦諾迦跋蹉尊者。第三迦諾跋釐墮閣尊者。第四蘇頻陀尊者。第五諾距羅尊者。第六跋陀羅尊者，第七迦哩迦尊者。第八伐閣弗多羅尊者。第九戍博迦尊者。第十半託迦尊者。第十一羅估羅尊者。第十二那伽牟那羅尊者。第十三因竭陀尊者。第十四代那跛斯尊者。第十五阿氏多尊者。第十六注茶半託尊者。第十七慶友尊者。第十八賓頭盧尊者。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">寶誌禪師</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　寶誌禪師朱元嘉中見形於東陽鎮古木鷹巢中，朱氏聞巢中兒啼，遂收育之。因以朱為姓，施宅為寺焉。公自少出家，依於鍾山道林寺。常持一錫杖，懸刀尺及鏡拂之類，或掛一兩尺帛，數日不食無饑容。時或歌昤，詞多讖記，士庶皆共事之，齊建元中，武帝謂師惑眾收付建康獄。既旦，人見其入市，及檢獄如故。建康尹以事聞帝，延於宮中之後堂，師在華林園，忽一日重著三布帽亦不知於何所得之。俄豫章王文惠太子相繼薨，齊亦以此貴矣，由是禁師出入。梁高祖即位，下詔曰：誌公邇拘塵垢神遊冥寂，水火不能燃濡蛇虎不能侵懼，語其佛理則聲聞以上，談其隱淪則遲仙高著，豈以俗士常情空相拘根，何其愚陋，至於此自今勿得復禁。師或一日對帝食繪，帝曰：一人知味二十餘年，師何為爾？師乃吐出小魚，麟尾依然。今建康尚有繪殘魚是也。皇后都氏崩，數月帝常追悼之，晝則忽忽不樂，宵則耿耿不寐。居寢殿聞外騷寧聲，視之乃見一蟒盤璧上殿，啖晴呀口以向於帝。帝大驚駭無所逃遁，不得已瞰然而起，謂蛇曰：朕宮殿嚴警，非爾蛇類所生之處，必其妖孽，欲崇朕耶。蛇為人語啟帝曰：蟒則昔之都氏也，妾以生存嫉拓六宮，其性慘毒，恕一叢則火熾矢射損物害人死，以是罪陷為蟒耳。無飲食可實口，無窟穴可庇身，飢窘困迫力不自勝。又麟申有蟲嗤噙肌肉，痛若其劇若加錐刀焉。蟒非常蛇，亦復變化而至，不以皇居深重為阻耳。感帝平昔眷戀之厚，故托醜形骸陳露於帝，祈一功德以見拯救也。帝聞之，嗚呼感激，既而求蟒不復見。帝明日大集妙門於殿庭，宣其由，問善之最，以贖其言。師對曰：非禮佛懺滌捆款不可。帝乃然其言，搜索佛經錄其名號，兼親杼睿思灑聖翰撰悔文，共成十卷。皆梂摭佛語削法閑詞為其懺禮，又一日，聞宮室內異香馥郁，良久轉美。初不知所來，帝因仰視，乃見一天人容儀端麗，謂帝曰：此則蟒后身也，蒙帝功德已得生仞利天，今呈本身以為明驗也。慇蔥致謝，言訖而去。此見梁武懺序。師於梁天監十三年冬將卒，忽告眾僧令移寺金剛神像出置於外，乃密謂人曰：菩薩將去矣。未及旬日無疾而終，舉體香而化，在世九十七年。帝以錢二十萬易定林寺前岡獨龍阜以葬師，永定公主以湯沐之資造浮圖七級於其上，帝命陸捶製銘，賜玻辦珠以飾塔表。南唐保太七年加號妙覺，塔名應世。宋太宗太平興國七年，舒民柯萼遇老僧往萬歲山，指古松下掘之得石篆，乃《寶公記》聖祚綿遠之文。於是遣使致謝，謐日寶公妙覺。治平初，更謐道林真覺大師。按《建康寶錄》開善寺有誌公履，唐神龍初鄭克俊取之以歸。長安今洗缽池尚在，塔西二里法雲寺基方池是也。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">盧六祖</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　盧六祖，名能，廣東新州人。唐宣宗朝學佛見曹溪水香，遂於其地擇一道場，求之地主，但云：只得一袈裟地足矣。地主從之，遂以袈裟鋪設，方圓八十里，今南華山六祖道場是也。肉身俱存，香姻薰其面如漆。至元丙子年，漢軍以利刃鑽其腹，見心肝如生人，於是不敢犯。衣缽盡載之，有宣宗御賜袈裟織成淡山水，有西天缽，非銅鐵非木石，有西天履，非革非木，有《其華經》十六七葉，有佛齒，以利銀合載之，元有一孽龍，據深潭為民害，六祖曰：只怕爾變小。其龍果小，遂以缽盂載之，在寺中乾枯歸附。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">達摩</span></b><span style="font-family: 標楷體; color: #943634">十月初五日生</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　二十八祖達摩，自天竺國泛海見梁帝不契，潛上嵩山少林寺面壁九年，端居而逝葬熊耳山。魏宋雲奉使西域迴，過師子蔥嶺，見手攜隻履翩翩而逝。雲問，師曰：西天去。又謂雲曰：汝王已厭世。雲聞之茫然，別師東還，暨復命，則明帝已登遐矣。迨孝莊即位，雲具奏其事，帝令起壙，惟空棺一隻，革履存焉。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">普庵禪師</span></b><span style="font-family: 標楷體; color: #943634">十一月二十七日生</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　普庵禪師名印，肅袁州宜春縣余氏子也。當宋徽宗政和五年十一月二十七日辰時生，年六歲，夢一僧點其心曰：汝他日當自省。既覺以意白母，視之當心有一點紅瑩，大倡世之櫻珠。父母因此許從壽隆院賢和尚出家，年二十七歲落髮，越明年受戒。師容貌魁奇，智性巧慧。賢師器之，勉令誦經。師曰：嘗聞佛祖元旨，必貴了悟於心，數墨巡行無益於事。遂辭師，遊湖湘，謁牧庵忠公。因問：萬法歸一，一歸何處。忠公堅起佛子，師遂有悟。后歸受業院。癸酉歲，有鄰寺慈化者，眾請住持，寺無常住。師衣裊紙衣，晨粥暮食，禪定外，唯閱《</span><span style="font-family: 'New MingLiu',serif; color: #943634">
	</span><span style="font-family: 新細明體,serif; color: #943634">華嚴經》</span><span style="font-family: 'New MingLiu',serif; color: #943634">
	</span><span style="font-family: 新細明體,serif; color: #943634">
	論。一日大悟，遍體汗流，喜曰：我今親契華嚴境，遂述頌曰：</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　提不成團撥不開，何須南岳又天台。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　六根門首無人到，惹得胡僧特地來。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	一日，忽有僧名道存冒雪至，師目擊而喜曰：此乃吾不請友矣。遂相與寂坐，交相問答，師乃庵隱南嶺，號曰：普庵。後營募重為慈化修建佛殿，慕道向風者眾，師乃隨宜為說，或書頌與之。有病患者，折草為藥與之，或有疫毒，人跡不相往來者，師與之頌。咸得十全，至於祈睛伐怪、木毀淫祠，靈應非一。由是工投大興，富者施財，貧者施力，巧者施藝，寺宇鼎新，延以數千里之問闢路建橋，樂為善事，皆師之化。忽一日索筆書頌於方丈西壁云：</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　乍雨乍晴寶象明，束西南北亂雲深。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　失珠無限人遭劫，幻應權機為汝清。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　頌畢，示眾曰：諸佛不出世亦無有涅槃，入吾室者．必能元契矣。善自護持無令退失，索裕更衣踟跌而寂，時則乾道五年者七月二十一日。動封普庵寂感妙濟真覺昭既禪師。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">泗州大聖</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　泗州僧伽大師者，唐高宗時至長安洛陽行化，歷昊楚問，手執楊枝，混於緇流，或問師何姓。答曰：我姓何。又問師是何國人，曰：我何國人。尋於泗上欲搆伽藍，因宿州民賀跋氏捨所居。師曰：此本為佛宇。令掘地，果得古牌。云香積寺即齊禁龍建所創，又獲金像，眾謂燃燈如來。師曰：普光王佛也。因以為寺額，景龍二年中宗遣使迎大師至，輩轂深加禮異，命住大薦福寺。三月三日大師示滅，敕令就薦福寺漆身起塔，忽臭氣滿城。帝祝送師歸臨淮，言訖異香騰沸。帝問方迴曰：僧伽大師是何人邪？曰：觀音化身耳。乾符中謐證聖大師。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">傅大士</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　傅大士名翕，委州義烏人也。自幼聰慧，通三教之書，自號善慧八士。梁晉通元年，遇天竺僧嵩頭佗語曰：爾彌勒化身。遂令自鑒於水，乃見圓光寶蓋，即悟前因。因問修道之地，頭佗指松山下雙檮木曰：此可矣。大士於此創庵，大通三年置寺，雙檮問即今雙林寺。有《法華經》，梁武帝所賜鐵犁餅缽水晶數珠七佛銅冠至今尚存。初大士學道難，不家者流而不髡，世以為先知先覺，可免釋子冠服云。時有餘虎岩在義烏之南二十五里，又雲黃山頂多猛獸搏害居民，大士齋竟每持餘飯飼之，自玆虎獸伏匿。又化石成青紫色，瑩然可愛，堪琢以為數珠。有陶姓者，居嘗資給大士，大士因指石祝之曰：此石青紫可琢數珠。且戒之曰：木汝商相傳到今，惟此一家能之。他家倣效石輒碎裂，後忠獻王往委州發大士之塔，取骨殖丕龍山，舉之不動，即其地建龍華寺，以骨殖塑大士像於塔。《一統志》稱，傅大士墓在雲黃山石，晉開運初昊越錢元佐遣使取其遺骨歸葬錢唐，啟痙之日有兩虎據牆而吼，是夕大雨雷電震動山谷，及行虎隨至，蝦蛛江阻水而返。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">灌口二郎神</span></b><span style="font-family: 標楷體; color: #943634">六月二十六日生</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　二郎神者，姓趙，名昱，從道士李玨隱青城山，隋煬帝知其賢，起為嘉州太守。郡左有玲源二河，內有老蛟為害，春夏水漲漂滇傷民。昱大怒，特設舟船率壯士及居民夾江鼓譟，昱持刃入水，有頃其水赤，石崖奔吼如雷。昱右手持刃，左手持蛟首，奮波而出。時有佐昱入水者七人，即七聖是也。隋末世亂，棄官隱去，不知所終。後江水服溢，蜀人見昱於青霧中，感其德立廟於灌江口奉祀焉。唐太宗封為神舅大將軍，明皇加封赤城王，宋真宗封清源妙道真君。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">蕭公</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　公姓蕭，諱伯軒，龐眉蛟髮美髭髯面如童少年，為人剛正自持言笑不苟，善善惡惡里閉咸為之質平。歿於宋咸淳問，遂為神，附童子先事言禍福中若發機，鄉民相率為立廟于新淦縣之太洋洲，福．澤一方。元時以其子祥叔死而有靈，合杞於廟。本朝洪武初，嘗遣官諭祭，永樂十七年其孫天任卒，屢著靈異，亦祀于此。詔封為水府靈通廣濟顯應英佑俠，大著威靈于九江入河之上。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">晏公</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　公姓晏，名戍仔，臨江府之清江鎮人也。濃眉此髯面如黑漆，平生疾惡如探湯，人少有不善必日，晏公得無知乎。其為人敬憚如此。元初以人材應選入官為文錦局堂長，因病歸登舟，即奄然而逝。從人斂具一如禮，未抵家里人先見其暢驪導於曠野之問，衣冠如故，咸重稱之。月余以死至，且駭且愕，語見之日則即其死之日也。啟棺視之，一無所有，蓋尸解云。父老知其為神，立廟祀之，有靈顯于江湖。本朝詔封平浪侯。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">洋子江三水府</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　《五代史》楊氏據江封馬當為上水府，廟在山之陽。釆石為中水府，廟在釆石山下，封王，宋加顯靈順聖忠佐平江王。金山為下水府，廟在金山寺內。三廟本朝俱稱水府之神，水面江心一呼即應，舟人過者必具牲帛以禱，今有司歲時致祭。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">沿江遊奕神</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　陳堯咨泊舟三山磯，有老叟曰：來日午時有大風，舟行必覆，宜避之。來日天晴萬里無片雲，舟人請解摔，公曰：更待之。同行舟一時離岸，忽然黑雲起於西北，大風暴至，折木飛沙，怒濤若山，同行舟多沉溺。公驚嘆，又見前叟曰：某乃江之遊奕神也。以公他日當位宰相，故奉告。公曰：何以報德？叟曰：吾不求報。貴人所至，龍神禮當護衛，願得《金光明經》一部，乘其力稍可遷職。公許之，至京以《金光明經》三部遣人詣三山磯投之。叟曰：本祈一，公賜三，連陞數秩。拜去。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">洞庭君</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　君洞庭湖神也，有廟在龍堆。按傳有柳生者，名毅，唐中宗時下第歸至涇陽，見一婦人牧羊，謂生曰：妾洞庭君小女，嫁涇川次子，為婢所惑，毀黜至此，敢煩寄尺牘歸。生謝不知所向，婦曰：洞庭之陰有大橘樹，擊樹三當有應者。生如其言，有武大揭水引入，至靈虛殿取書以進。洞君泣曰：老夫之罪，使孺弱罹害。須之有赤龍飛去，俄紅粒擁一人回，即寄書女也。宴生碧雲宮，君第號錢塘君，謂生曰：涇陽委婦欲託高義為親。生不敢當，辭而去。後再娶盧氏，即龍女也，協同歸洞庭。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">湘君</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　按《山海經》洞庭之山，帝之二女居之。蓋舜南巡崩葬於蒼梧之野，二妃從之不及溺死沅湘之問，人為立廟，世稱湘君。湖口及君山俱有廟，昔秦始皇南遊浮江遇大風，因問湘君何神。博士對曰：堯女舜妃。始皇怒，命赭其山，即此。唐韓愈有碑。李白詩：帝子瀟湘去不還，空餘秋草洞庭問。淡掃明湖開玉鏡，丹青畫出是君山。劉禹錫詩：</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　湖光秋水兩相和，潭面無風鏡乍磨。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　遙望洞庭山擁翠，白銀堆裹一青螺。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">巢湖太姥</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　按青瑣高諜云，古巢一日江水暴漲，尋復故道，溝有巨魚萬斤，三日乃死。合郡皆食之，獨一姥好善不食。忽有老叟告之曰：此吾子也，不幸罹此禍，汝不食其肉，吾將厚報之。東門石龜目赤，城當陷。姥日往視，有稚子欺之以朱傳龜目二姥見急走，登山而城陷為湖，是為巢湖。後人立廟於湖之姑山上，以祀太姥。舟行者罔不祭焉。羅隱詩有借問當年沉水事，已經秦漢幾千年之句。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">官亭湖神</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　神無姓名，顯應於南康府束之宮一予湖上，神來則陰霾蔽日其聲澎湃，若潮汐奔騰，能分風令一南一北上下各不順帆，能擘浪如持靈犀而入海。守郡者重其神，且防其為舟行之硬也，立祠宮亭湖上，歲時享祀。有呼必應，遠近行者賴之。宋秦觀宿湖邊惜竹軒，夢湖神贈詩曰：</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　不知水宿分風浦，何似秋眠惜竹軒。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　聞道文章妙天下，廬山封面可無言。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">九鯉湖仙</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　何氏，莫詳其世代，兄弟九人修道於仙遊縣東北山中，故山名九仙。又居湖側煉丹，丹成各乘赤鯉而去，故湖名九鯉。廟在湖上，最靈驗。每大比歲，郡中士子祈夢於此，信若曹蔡。本朝黃孟良感其事，賦詩一律以紀之云：人已登仙鯉化龍，伊誰湖上搆仙宮。石遺丹鼇潺湲裹，雲鎖瓊樓縹緲中。青烏去來猶夜月，碧桃開落自春風。此行不為那鄧夢，擬向那橋遇石公。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">海神</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　即海若是也，相傳秦始皇造石橋欲渡海觀日，海神為驅石。始皇求神相見，神曰莫圖我形。始皇從之，及見，左右巧者描盡神形，神怒曰：帝負約可速去。今廟在文登縣。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">　　潮神。</span><span style="font-family: 標楷體; color: #943634">即子胥，人見其素車白馬乘潮而出。<span lang="EN-US"><br>
	</span></span><span style="font-family: 新細明體,serif; color: #943634">　　水神。</span><span style="font-family: 標楷體; color: #943634">謂禺強河伯。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">　　波神。</span><span style="font-family: 標楷體; color: #943634">謂川后。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">廬山匡阜先生</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　先生者，姓匡，名續，字君平，南楚人，號匡阜先生。生而神靈，兒時便有物外志。周武王時師老聘，得長生之道，結茅南障山虎溪之上隱焉。室中無所有，惟置一榻簡書數篇而已。武王屢徵不起，遇少年傳以仙訣得道。漢武帝南巡狩，登祀天柱，嘗望秩焉。繼而射蛟潯陽江中，復封先生為南極大明公，更命立祠於虎溪舊隱。郡守恆伊遷先生祠於山口，凡水旱癘疫，檮之皆應焉。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">蘇嶺山神</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　廟在襄陽府之束南鹿門山。按漢光武幸犁丘，夢一神人縞衣羽裳素巾皂帶來謁。帝問曰：汝何神？斯神曰：臣蘇嶺山神也。更條數事，語竟而去。時習郁以侍中從行，明日帝以語郁，郁夢亦如之，毫髮不爽。后光武封郁襄陽侯，使立蘇山神祠，刻二石鹿夾祠前神道。百姓謂之鹿門廟，靈異顯著。唐孟浩然詩：</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">　漸至鹿門山，山明翠微淺。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">　昔聞龐德公，釆藥遂不返。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">　隱跡今尚存，高風邈以遠。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">新羅山神</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　廟在福之汀州，蓋汀本晉之新羅縣，唐始有汀名。按《寰宇記》：開元末，新羅縣令孫奉先晝坐所事，見神曰：吾新羅山神也，今從府主求一牛為食，奉先請以羊豕代牛，神怒，於是疫癘大起。奉先亦病亡。后人有詩云：</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　卓絕新羅百尺崖，神魔相倚洞天開。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　窪樽相伴先羊豕，不惜浮雲入夢來。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">射木山神</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　肇慶府之陽春縣有射木山，山有雲靈，雲罩其上必雨，開則霽。山南有祠日射木山祠，漢封其神曰儲休侯，靈顯最著。廟食一方，水旱疾疫有檮必應。舊傳江南有李氏者無子，一夕夢神託生為嗣，因名符，後登第，歷官知春州。啟行辭其母曰：兒往必不歸矣。逮抵官來射木山謁祠下，顧瞻門應若舊所睹，未几卒。自符之生而廟食廢，及其卒而廟復靈，以是知符之生祠神之現世也。按唐之春州，即今之陽春縣是已。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">搜神記卷之三竟</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span lang="EN-US" style="font-family: 標楷體; color: #943634">&nbsp;</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #943634">＃１『卷之三』原無，據體例補。</span></td>
        </tr>
		</table>
    <p>　</p>
    <table border="1" cellspacing="1" width="100%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>