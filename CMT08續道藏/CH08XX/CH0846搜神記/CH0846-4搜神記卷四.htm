<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../CMTS000.htm">
    <img src="../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="100%">
        <font face="新細明體" color="#800000" size="5">明萬曆正統道藏續道藏</font><font size="3" color="#008080">(CH08)</font></td>
      </tr>
		<tr>
        <td width="97%" align="center">
    <p style="margin:0cm;margin-bottom:.0001pt"><b>
	<span style="font-size: 24.0pt; font-family: 新細明體,serif; color: #943634">搜神記</span></b></p>
	<p style="margin:0cm;margin-bottom:.0001pt">
	<span style="font-family:標楷體;
color:#943634">經名：搜神記。六卷。約出于明代。底本出處：《萬曆續道藏》。</span></td>
        </tr>
		<tr>
        <td width="97%" align="center">
    <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
	<b><span style="font-size: 18.0pt; font-family: 新細明體,serif; color: #943634">
	搜神記卷之四</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">目錄</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">蔣莊武帝　常州武烈帝　揚州五司徒</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">西楚霸王　義勇武安王</span><span style="font-family: 標楷體; color: #943634">關公</span><span style="font-family: 新細明體,serif; color: #943634">　零陵王</span><span lang="EN-US" style="font-family: 'New MingLiu',serif; color: #943634; background: lime">#1</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">惠應王　威惠顯聖王</span><span style="font-family: 標楷體; color: #943634">伍子胥</span><span style="font-family: 新細明體,serif; color: #943634">　金山大王</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">萬迴號國公　　趙元帥　　　彭元帥</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">潤澤侯　　　　威濟侯　　　靈振侯</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	崔府君　　　　伏波將軍　　密都統</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	宋刺史　　　　甘大夫　　　陸大夫</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	杭州蔣相公　　蒿里相公　　祖將軍</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	花卿　　　　　華山之神　　聶家香火</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">蔣莊武帝</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　建康府將莊武帝，諱子文，楊州人也。漢末時為秣陵尉，逐賊至鍾山下，擊傷額而死焉。及昊先生之初，其故吏見子文於道，乘白馬執白羽扇，侍從如平生，故吏見而驚走。子文追謂之曰：我當為土地神，以福爾下民為吾立廟，不爾使虫入人耳為災。昊主以為妖言，後果有虫入人耳，死者甚眾，監巫不能治。又云，不祀我當有大火。是歲數有火災。又云，不祀我當有大疫。昊主患之，封中都侯，加印綬，立廟於鍾山下，更名山日蔣山，表其靈異。晉蘇峻之難，帝夢蔣侯曰：蘇峻為逆，當助共誅之。後果斬峻，加封相國。大元中符堅入寇，望見王師部陣齊整，又見八公山上草木皆類人形，憮然有懼色。初會稽王道聞堅入寇，以威儀鼓吹求助於蔣山神，及堅望之若有助焉。宋高帝永初二年，詔禁淫祠，自蔣子文以下皆絕之，加至相國大都督中外諸軍事，封蔣王。齊永明中，崔彗景之難，迎神還臺以求福助，事平乃進帝號。復新</span><span lang="EN-US" style="font-family: 'New MingLiu',serif; color: #943634">□</span><span style="font-family: 新細明體,serif; color: #943634">宇以廟門為靈光門，中門為興善門，外殿曰帝山，內殿日神居。梁武帝常祠而不應，遣使以焚其廟，未及中途忽風雨大作振動宮殿。帝懼，祠之乃止。南唐鎰曰莊武帝，更修廟宇。徐鉉奉勃撰碑，備成其事。因朱朝會妻日，開寶八年廟火，雍熙四年重建，景祐二年陳公執中增修，請於朝賜廟額曰惠烈。本朝洪武二十年改建於鸚嗚山之陽，劉三吾奉動撰記，土人曰十廟此其一也</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">常州武烈帝</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　忠祐武烈大帝，姓陳，諱果仁，字芷威，常州晉陵人也。聖祖嵩，仕陳為羽林郎，父季明，拜給事中。帝於梁太清二年己巳三月望日午時誕生，英姿照人，有鼎角匿犀之異，眾皆奇之。八歲能屬文，十三褊讀諸史。陳太帝天康元年舉進士第，對策玉階，年甫十有八，授監察御史，遷江西道巡察大使。帝智勇絕人，精探韜略，仕陳二十有五載，以孝以忠德惠萬民，威名滿天下。入隋不仕，煬帝南遊江都，群盜並起，帝聞其名詔令討盜。俾除民害，義不可辭，奉命而起。大業五年授秉義尉，平長白叛寇，進朝請大夫，平江寧樂伯通叛徒十萬，授銀青光祿大夫，平東陽婁世幹賊眾二十萬，召入拜大司徒。大業末，沈法興起兵昊興，謀據常郡，包藏禍心。陽為依附。時賊帥李子通集眾數萬屯江北，與法興陰為應援，懼帝威勇不敢渡。至唐高祖武德二年庚辰五月十八日，法興詐稱疾，亟走告於帝。不得已往問疾，飲酒中毒，馳歸時有高僧凜禪師以醫名，亟召之治療。其法當於《閒寂》無人處水滌腸去毒，帝室沈氏至池上潛窺而觸之，帝知不可為，遂囑附凜禪師及翰張二妃，俾施所居第並南帑為精舍，東第為崇釋觀。言訖而薨，享年七十有二。法興聞之，自謂得志，豈知帝英爽如在忠節愈勵，一日黑雲蔽空風雨晦冥，忽見形威發一神矢射薨法興，寇眾四清。其護國威靈有如此者，唐天子《封忠烈公碑》封福順武烈王，后周加以帝號，宋宣和四年賜廟額曰福順。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　　武烈顯靈昭德大帝。武烈沈后。翰后贊幽張夫人。神父啟靈侯，神母懿德段夫人。神繼母嘉德伊夫人。神子贊惠濟美侯。次子協應濟順侯。神孫處士。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　佐神紫大尉，名克宏，封斕靈將軍。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">揚州五司徒</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　揚州英顯司徒茅、許、祝、蔣、昊五神，居揚州日結為兄弟，好畋獵。其地舊多虎狼，人罹其害。山溪畔遇一老婦，五神詢問，孑然無親，饑食溪泉。五神請於所居之廬，拜呼為母。侍養未久，或出獵而歸不見其母，五神日多被虎瞰。俱奮身逐捕山問有虎迎前伏地就降，由此虎患始息。後人思其德義，立廟祀之，凡所祈檮隨求隨應。廟今在江都縣束興鄉金匱山之束。至隋煬帝時曾護駕有功，封號司徒。唐加侯號。宋至紹定辛卯逆賊李全數來寇境，檮於神，不吉。以神像割破之，不三日，全被戮於新塘，肢體散落，猶全之施於神者。賊平，帥守趙公范親率僚屬致享祠下，以答神既。撒其廟而增廣之，錄其陰助之功奏請於朝，賜廟額日英顯，加封至八字侯。後平章賈公似道來守是邦，有禱於神者，遇旱嘆則飛雨，憂霖潦則返照，救焚則焰滅，欲雪則瑞應。其獲國祐民無時不顯，復為奏請加封王號：第一位靈威忠惠斕順王。第二位靈應忠利輔順王。第三位靈助忠衛佐順王。第四位靈佑忠濟助順王。第五位靈勇忠烈楚項王。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">西楚霸王</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　西楚霸王，項王羽也。廟在和州束北四十里，即其所不渡之烏江也。山不高而草木蓊憐玲然殺氣奪人，雖守者結茅山之麓不敢近焉。舊傳廟面江，覆舟為梗。有過客以漢家今已屬他人之句慰之，廟為易向。宋紹興金主亮欲渡江，乞杯玫不從，亮怒令焚廟。俄有大蛇遠出，屋梁殿後林木鼓噪發聲若數千兵，亮大驚，左右駭散去。許表詩：</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　千載興亡莫浪愁，漢家功業亦荒址。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　空餘原上虞姬草，舞盡春風未肯休。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">義勇武安王</span></b><span style="font-family: 標楷體; color: #943634">五月十三日生</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　義勇武安王，姓關，名羽，字雲長，蒲州解良人也。當漢末，與琢郡張飛，佐劉先主起義兵。後於南陽臥龍岡三謁茅廬，聘諸葛孔明，宰割山河三分天下，國號為蜀。先主命關公為荊州牧，不幸呂蒙設計，公乃不屈節而亡。追贈大將軍，葬於玉泉山，土人感其德歲時奉杞焉。護國祚民，廟額日義勇武安王。宋徽宗加封尊號日崇寧至道真君。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">零陵王</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　王姓唐，諱世昱，字昌圖，本零陵人也。世居永州府西南之龍洞，唐昭宗時盜起，世昱結鄉兵保里閒。劉建鋒舉為永州刺史，光化初馬復攻之，不屈而死。後或聞釭鼓聲且數晝見，嘗有一木自洞流出止於石刻峰，人送之中流，誥旦復還，如是者數四。適天旱檮而雨，遂取其木像而祀之。今府城南及石荊岸俱有廟，甚靈應，湖南馬氏享以王爵，後宋亦累封焉。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">惠應王</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　王姓歐陽，名祐，溫陵太守也。舟次邵武之大乾河溺死，後人立廟大乾，祀之極為神異。水旱祈檮，其應如響。按《謁夢錄》宋李綱嘗謁廟，夢神延接，讓以主位，綱固辭，神曰：他日更仗主盟。及為相，值神加封，果與署名葉祖洽赴省試，夢神將犬肉一片置几土，命食之。又指殿下竹一束示之。莫曉其義。明年作大魁，方悟一片犬肉置几上乃狀元二字，前者廷對皆出賦題，至是始問策竹一束者策字也，如此類者不可勝紀。今廟曰惠應。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">威惠顯聖王</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　神姓伍，名員，字子胥，楚大夫奢之子也。平王听讒殺員父奢兄尚，子胥奔昊，言伐楚之利。昊與楚戰果勝焉，昊遂入郢，員掘平王屍鞭之三百。昊伐越，勾踐棲于會稽，求為臣妾。昊王許之，子胥諫不聽。太宰豁讚員，王使賜之屬鏤以死，將死曰：昊其亡乎。昊王聞之怒，乃取員屍盛以鷓夷革浮之江中。昊人憐之，為立祠江上，廟號曰威惠顯聖王。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">金山大王</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　大王姓霍，諱光，即漢之大將軍也。《耆舊傳》云：昊主皓染病，甚煩燥，不自禁，勃百官遍禮靈祠顯廟，罔應。忽一日五更，夜色將闌晨光欲燦，有神咐小黃門云：病愈病愈。司巫者曰：汝何神，執何事，而報是吉凶也。神曰：臣漢之霍光也，金山鹹海風潮為害，當統部屬鎮之，來為陛下報吉。翌日，皓疾果愈，遂為立廟於嘉興之海鹹縣治束，賜廟額日顯忠，俗呼日金山大王。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">萬迥就國公</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　萬迴公者，號州闋鄉人也。姓張氏，唐貞觀六年五月五日生，生而癡愚，至八九歲方能語。嘯傲如狂，鄉黨莫測。一日令家人灑掃，云有勝客至。是日三藏玄奘</span><span lang="EN-US" style="font-family: 'New MingLiu',serif; color: #943634; background: lime">#2</span><span style="font-family: 新細明體,serif; color: #943634">自西國還訪之，公問印度風境，了如所見。壯作禮稱是。菩薩有兄萬年，父征遼左，母程氏思其音信。公曰：此甚易爾。乃告母而往，至暮而還。及持書，鄰里驚異，左右神兵侍衛崇儼。咸亨四年，高宗召不應，武后賜錦袍玉帶。景雲二年十二月八日，師卒於長安，壽年八十，時異香氤氳。宋贈司徒號國公。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">趙元帥</span></b><span style="font-family: 標楷體; color: #943634">三月十五日生</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　姓趙，諱公明，中南山人也。自秦時避世山中，精修至道，功成奉玉帝旨召為神霄副帥。按元帥乃皓廷霄度天慧覺昏梵黑化生，其位在乾，金水合黑之象也。其服色，頭戴鐵冠手執鐵鞭者，金遘水黑也。面色黑而鬍鬚者，北黑也。跨虎者，金象也。故此水中金之蒙體，則為道用，則為法法則，非雷霆無以彰其威，泰華西臺其府，乃元帥之主掌，而帥以金輪稱，亦西方金象也。元帥士奉天門之令，東役三界，巡察五方，提點九州，為直殿大將軍，為北極將御史一。漢祖天師修煉大丹，龍神奏帝請元猛神吏為之守護，由是元帥士奉玉旨授正一玄壇趙元帥。正則萬邪不干，一則純一不二。是職至重，天師</span><span lang="EN-US" style="font-family: 'New MingLiu',serif; color: #943634; background: lime">#3</span><span style="font-family: 新細明體,serif; color: #943634">昇之後，永鎮龍虎名山，厥今三元開壇傳度其趁善建功謝過之人，及頑冥不化者，皆元帥掌之。故有龍虎玄壇實賞罰之一司，部下有八王猛將者，以應八卦也。有六毒大神者，以應天煞地煞年煞月煞日煞時煞也。五方雷神，五方猖兵，以應五行。二十八將，以應二十八宿。天和地合二將，所以象天門地戶之闔闢。水火二營，將所以象春生秋殺之往來。驅雷役雷，致雨呼風，除瘟剪祟，保病攘災，元帥之功莫大焉。至如公訟寬抑，神能使之解釋。公平買賣求財，公能使之宜利和合。但有公平之事，可以對神檮，無不如意。一士天聖號，一高上神霄玉府大都督，五方之巡察使，九州社令都大提點，直殿大將軍。主領雷霆，副元帥北極侍御史，三界大都督，應元昭烈侯，掌士定命，帳設使二十八宿都總管，上清正一玄壇，飛虎金輸勃法趙元帥。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">彭元帥</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　元帥姓彭氏，諱廷堅。嘗尹崇安縣，平詣寇盜如摧枯拉圬。有功，元至正中累官福建宣慰司副都元帥，時群寇竊發，彭一一削平。後以馬蹶遇害，群盜創之，屍僵立不仆，雙目上指鬚髮偃動，如風颺颺，盜不敢近逼者。移時事息，故吏奉其柩還崇安，民哀慕如喪父母，立祠肖像以永其祀，歲時祭享。凡水旱疾疫趨走祈檮，神為降靈如響。俗呼之日彭元帥。延及傍邑祠像，靈應兩如之。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">潤濟侯</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　侯神，後魏賀虜將軍也，諱原。嘗師行屯汾州之白彪山，苦燥渴不得水，軍心徇洶。侯為皈處下馬禮天顯神，以死自誓，忽馬跑地出泉。自是靈源融液灌溉者，資之功利及物，久而不磨。邑人為立廟於白彪山之前，靈應特異。宋賜廟額日水澤，封神為潤濟侯。本朝洪武十一年號日白彪山馬跑泉之神，有司春秋致祭。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">威濟侯</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　侯姓李，諱祿安，吉州長興縣童莊人也。於宋徽宗崇寧三年正月十八日甲申生，長而異稟，性質顓重，語不妄發。鄉社之人遇有休咎禍福之將至，輒能前知而告戒之。年十八，當宣和三年三月忽預告鄰里鄉社云，吾將往山東膠西為國家幹事，恐須數年方歸。遂端坐而逝，其後數有靈跡見於本鄉，如年穀之豐凶，蚤麥之得失，皆以傳之巫現，殆若印卷契鑰不差毫座。於是父老相率為立香火之地，而祠祭之，寧宗賜廟額日顯應，理宗封威濟侯。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">靈派侯</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　李珊，本衛州三用人也。周世宗朝為將，善騎射，於國有功。後因病至重，有問疾者甚眾，公無別語，告眾曰：我授山束漆河將軍也。言訖，公卒焉。後人立祠於此，至唐玄宗開元年封為靈派將軍。至宋真</span><span lang="EN-US" style="font-family: 'New MingLiu',serif; color: #943634; background: lime">#4</span><span style="font-family: 新細明體,serif; color: #943634">大中祥符八年，封為靈派侯。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">崔府君</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　崔府君者，乃祁州鼓城人也。父讓，與妻虔誠禱於往岳祈嗣。是夜，夫妻夢一仙童手擎一合，崔讓問之，童曰：帝賜合中之物，令君夫妻吞之。言訖舉合蓋視之，見美玉二枚。夫妻各吞其一。覺后有娠，十月滿足，於隋大業二年六月六日降生一子，神彩秀異於常人。幼而從學，日誦千言不窺群子之戲，因名子玉。時唐太宗貞觀七年，韶舉天下賢良赴都，朝廷任用。府君亦在內焉，各賜縣令出身，府君除滌州長子縣令。正直無私，察同秋毫，郡人皆言知縣晝理陽問，夜斷陰府。時五月初問知縣示諭邑人，此月望日及望後一日無得殺生及獵射，如犯者官中庾折陰府理問。時有潛出廓外射得兔一隻，入城門吏搜住，執於庭下。問之曰：爾等故犯，欲以縣庭受罰，陰府受罰？其人云：乞於陰府受罰。以為陰理將遠。言訖，各放還家。是夜方就枕，俄有一黃衣吏喚二人，至於公庭一所廳上。卻見崔知縣王者冠服，檢諸人罪狀，或促其壽，或墮其子孫，或臧其食祿。汝輩善惡自當裁之，令還本家，遂驚而覺。其人乃異之，忽一日門吏報曰：鵬黃嶺有猛虎攔路傷人。公遣首吏孟完責符牒至山廟勾虎，其虎出，自啣符牒隨吏而至公所。崔公責之曰：汝乃異類，食啖人命，罪當如何？其虎聞之觸階而死。邑人立生祠祀之。貞觀十七年遷磁州淦陽縣令，整太宗陰府君在之事，決楊叟二子負債之冤。後遷衛州衛縣令，與弈暮人楊叟同赴任所。西南五里有河，時夏月水汎漂滄民田，公於河上設壇，以詞奏於上帝，少頃問有一巨蛇浮於水面而卒。水漸散去，郡人亦立生祠祀焉。一日公與楊叟弈暮，忽有黃衣數輩執符而言曰：吾奉上帝命云云，次有玉珪玉帶紫服冠簪秀衣五岳衛旗。又有百餘人，皆拜畢而立，奏簫韶絲竹之音樂，復有一神取白馬至，府君曰：汝輩少待。遂呼二子曰：吾將去世，無得大慟。取紙筆寫百字銘以訓其子，二子泣拜而授命。言訖而卒，在世六十四年。后玄有功，拜豫章太守，察民所欲惡而聚之去之，政通民和，大著治績。後領兵萍鄉束，死於王敦之難。廟食於萍鄉縣之束五十里，蓋即其死所也。靈應顯著，赫耀一方。宋時嘗苦旱魑屢月不雨，有司遍檮無驗。父老有以甘大夫為言者，時郡守祖無擇從之。沐浴齋戒，往謁祠下，大雨如霪，賴以有秋。代加封號，本朝重建祠宇，有司春秋祭祀。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">陸大夫</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　廟在德慶州之綿石山下，有靈應，為鄉民福區。按《夷堅志》漢陸賈使南越，尉陀與之泛舟，至此賈嘿檮曰：我若說越王肯稱臣，當以錦裹石為山靈報。使還，遂暮人植花卉以代錦，後人因立廟祀之。宋故道問梁汰入都，織舟石下，夜夢一客，自稱陸大夫云：我抑鬱於此千餘歲矣。君幸見臨，願留一詩。汰覺異之，遂禮其廟，題詩於壁上而去。父老相傳錦石山因陸賈使南越時，設錦繡帳於此而得名，姑記此以附。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">杭州蔣相公</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　神姓蔣，世為杭州人。生宋建炎問</span><span lang="EN-US" style="font-family: 'New MingLiu',serif; color: #943634; background: lime">#5</span><span style="font-family: 新細明體,serif; color: #943634">樂振</span><span lang="EN-US" style="font-family: 'New MingLiu',serif; color: #943634; background: lime">#6</span><span style="font-family: 新細明體,serif; color: #943634">，每秋成耀穀預儲，貴則賤耀如元價，歲歉或損以予饑者。死時祝其二弟曰：須存仁心，力行好事。里人相與塑其像，以報仁心所趁，靈應如響。祈卜者，肩相摩。咸淳初，賜廟額日廣福。六年安撫潛說友請於朝，封神及二弟皆列侯，曰第一位孚順侯，第二位孚應侯，第三位孚祐侯。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">蒿里相公</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　蒿里趙相公者，乃長安蒿里村人也。世本農乘耕鋤為公業，習科舉登第。為人硬直無私，累陳諫事不聽，公乃觸階而死。郡人立其祠，今在長安西二十里，有墳亦在左道。睿宗延和年封公為直列侯，俗呼為相公也。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">祖將軍</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　將軍不知何許人，亦未詳其姓字，廟獨立於九江之景星湖，塑像儼然，代著靈驗，居民及舟行者禮拜必慎。按唐《歐陽詹集》云：魯國顏公頃為湖州牧州產碑材，公載石還次江州，蛟奔蠣引直至湖心，則茂林峭石勢環氣勝，有神祠曰：祖將軍廟。公捐舍逕亭，名日祖亭。製文勒碑以紀其事。昔人過其廟有詩云：</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　青山出沒無還有，綠水浮沉去亦來。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　為問將軍當月事，卻憐埋骨洞庭限。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">花卿</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　卿姓花，名敬定，本長安人也。廟在眉州之束館鎮。按傳花敬定唐至德問從崔光遠入蜀，討段子璋有功，封嘉祥縣公。後又與巨寇相特＃７力，戰疾呼，從辰入酉部伍已潰落殆盡，單騎麋戰已喪其元，猶騎馬荷戈。至鎮下馬沃盥，適院紗女語曰：無頭何以盥為？遂僵仆，居民葬之溪上。歷代廟祀之，靈跡顯赫。杜甫歌：</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　成都猛將有花卿，學語小兒知姓名。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　用如鷹鵲風火生，見賊惟多身始輕。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">華山之神</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　神有三，一晉浮丘翕，一其徒王褒，一其徒郭姒，時稱華蓋三仙。道場在撫州之崇仁仙華山，傑搆為祠，高聳雲表，大著靈邊，士庶之災異疾疫咸趨檮祠下。檮者先期齋戒，至期執香帛行如胃珠，來則馳道，去者但拱立道左，無敢僭越，阿彌之聲連聞四野，頗類泰岳太和山之檮謁者然。昔人有詩云：</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　蹋翻碧澗泉中石，水透丹霞洞裹天。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　更問浮丘何所事，好來東去看蒼田。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">聶家香火</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　香火姓聶，族于南昌之王家渡。相傳聶上甘一老媼甚賢，時有精風鑑者往來止宿其家，媼禮之，始終不倦怠。其人嘗謂媼曰：當厚報汝家。後果指點一穴授之葬，且祝曰：願代代陰官。自是聶家每代出一靈神顯化感應，鄉人爭祀之。有聶大官，冠服如生，聶二官聶三官聶四官聶五官聶六官俱戎裝擬甲。又有聶九舍人，最</span><span lang="EN-US" style="font-family: 'New MingLiu',serif; color: #943634">·</span><span style="font-family: 新細明體,serif; color: #943634">幼小為神，時人槃呼曰聶家香火。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">搜神記卷之四竟</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span lang="EN-US" style="font-family: 標楷體; color: #943634">&nbsp;</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #943634">＃１『王』原為『土』，據文義改。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #943634">＃２『奘』原為『壯』，據文義改。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #943634">＃３『師』原為『帥』，據文義改。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #943634">＃４『真』原為『直』，據文義改。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #943634">＃５『問』原為『閣』，據文義改。<span lang="EN-US"><br>
	</span>＃６『振』疑應為『賑』。<span lang="EN-US"><br>
	</span>＃７『特』原文為『詩』，據文義改。</span></td>
        </tr>
		</table>
    <p>　</p>
    <table border="1" cellspacing="1" width="100%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>