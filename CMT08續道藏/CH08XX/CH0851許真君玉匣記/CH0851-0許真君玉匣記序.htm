<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../CMTS000.htm">
    <img src="../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="50%">
        <font size="5" color="#800000" face="新細明體">萬曆續道藏</font><font size="3" color="#800000" face="新細明體">(CH08)</font></td>
      </tr>
		<tr>
        <td width="95%" align="center" height="50%">
        <b><span style="font-size: 24.0pt; font-family: 新細明體; color: purple">
		許真君玉匣記</span></b></td>
      </tr>
		<tr>
        <td width="97%" align="center">
    <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<font color="#800000"><span style="font-family: 新細明體">
	經名：許真君玉匣記。撰人不詳。三篇同卷。底本出處：《萬曆續道藏》。</span></font></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
	<font color="#800000"><span style="font-size: 18.0pt; font-family: 新細明體">
	許真君玉匣記序</span></font></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<font color="#800000"><span style="font-family: 新細明體">
	　　《玉匣記》者，旌陽許真君之所著也。真君昔以道濟人，化瓦為金以輸民之通負，置符於水愈人之疾，誅巨蟒於上遼，馘毒蜃於江西。功德溥博，未可具述，及其拔宅上仙，而救世之心倦倦不已。見人之祈禳者，觸犯天地禁忌，致生&#28798;殃，連錦不寧。若曰：太上以好生為德，而下民建齋設醮，本以謝過繳福，惟不知禁忌，反受殃咎。乃惻然憐之，躬攷天曹簿籍，日辰甲子，福禍&#28798;祥，毫分縷析，流傳於世。俾億兆有緣，或祈或禳，庶知避凶趁吉，同躋壽域。真君是心，蓋亦太上之心也。近姑蘇道友倪守真，得之於異人，受而敬信之。猶慮見聞者少，欲授諸梓，以廣其傳禮，予為之序。惟夫人之福禍&#28798;祥，固本於天，非探知造化之理者，不能細究而明之。惟聖人能安之，賢人能知之，其餘&#34886;人，不得知而安也。則有蹈禍機，觸禁網，雖欲懺悔首謝而復誤，罹天忌業又甚焉，此《玉匣記》之所縣以作也。守真得之，不以自秘，而又傳之人。人知吉焉，而用凶焉，而避免戾於斯世，其功行不亦溥乎。慕道之士，誠能禮信而用之。於以禳&#28798;謝過，于以請福延生，其福慶必有所歸矣。</span><span lang="EN-US" style="font-family: New MingLiu"><br>
	</span><span style="font-family: 新細明體">　　宣德八年龍集癸丑夏四月朔旦，耕筆齋吳子謹書序。</span><span lang="EN-US" style="font-family: New MingLiu"><br>
	</span><span style="font-family: 新細明體">記內以戊子、戊辰為可用。謹按</span><span lang="EN-US" style="font-family: New MingLiu"><br>
	</span><span style="font-family: 新細明體">
	　　《神霄玉訣》及《女青天律》載：六戊日不可燒香，死祝祈檮乎？意真君必有所授，知者宜慎擇之可也。</span></font></p>　</td>
        </tr>
		</table>
    </td>
    <td width="15%"></td>
  </tr>
</table>
</div>
</body>
</html>