<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../CMTS000.htm">
    <img src="../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="100%">
        <font face="新細明體" color="#800000" size="5">明萬曆正統道藏續道藏</font><font size="3" color="#008080">(CH08)</font></td>
      </tr>
		<tr>
        <td width="97%" align="center">
    <p style="margin:0cm;margin-bottom:.0001pt"><b>
	<span style="font-size: 24.0pt; font-family: 新細明體; color: #660066">皇明恩命世錄</span></b></p>
	<p style="margin:0cm;margin-bottom:.0001pt">
	<span style="font-family:標楷體;
color:maroon">經名：皇明恩命世錄。九卷。底本出處：《萬曆續道藏》。</span></td>
        </tr>
		<tr>
        <td width="97%" align="center">
    <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
	<b><span style="font-size: 18.0pt; font-family: 新細明體; color: #993300">
	皇明恩命世錄卷之三</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
	<span style="font-size: 9.0pt; font-family: 新細明體; color: #993300">四十三代大真人張宇初</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
	<span style="font-family: 新細明體; color: #993300">　　洪武十三年</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span lang="EN-US" style="font-family: 新細明體; color: #993300">&nbsp;</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體; color: #993300">授大真人誥</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	　　奉天承運，皇帝制曰：朕聞上古之君，天下老民，從者四，日士農工商。而始漢至今，率民以六，加釋道焉。所以道明者，由爾宇初之祖，通神善幻化，能恍惚升入太虛，冒廓落之呈風，吞宇宙之浩氣。以是利濟群生，功著歷代。所以法傳之久，香燈之永。蓋為行探願重，德敷上下，精神愈靈。前真人既往，爾<span lang="EN-US">·
	</span>當世嗣。特遣使詣府，命爾為正一嗣教道合無為闡祖光範大真人，領道教事，爾其慎哉，欽哉。<span lang="EN-US"><br>
	</span>　　<span lang="EN-US">&nbsp; </span>制<span lang="EN-US">&nbsp; </span>誥<span lang="EN-US"><br>
	</span>　　洪武十三年二月二十八日</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　　<span lang="EN-US">&nbsp;
	</span>之<span lang="EN-US">&nbsp; </span>寶</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體; color: #993300">特召入朝敕</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	　　皇帝&#21201;諭，前真人張正常嗣子宇初，昔之能名於海內，始漢至今，所以不泯者，蓋為禦災捍患之妙，功達於君，利及於民，故有不泯者為此也。邇聞服制，且終當正教中之首，率徒以修，符至一來，朕當諭爾。爾其不貳其心，則上下格矣，故玆&#21201;諭。<span lang="EN-US"><br>
	</span>　　　&#21201;　命<span lang="EN-US"><br>
	</span>　　洪武十三年二月二十八日<span lang="EN-US"><br>
	</span>　　　之　寶</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體; color: #993300">賜勉修節以格神明敕</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	　　諭正一嗣教大真人張宇初，書秘訣奧在繼傳不息也。其運玄元之真，而驅萬靈如影響，則用己之際，神以契符訣之妙，則繼傳不息之道。豈不倏哉，而感應也歟。否若是，雖善秘書，精指訣，雖萬千之熟，亦何應哉。且爾祖至今，繼世名世者，以其禦災捍患也。爾正幼年，當節修節，潔精魂，思與神通。有時則當用之際，神必爾赴。故玆&#21201;諭。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　　十四年</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體; color: #993300">封包氏玄君誥</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	　　奉天承運，皇帝制日：人臣有名位者，婦以夫榮，母因子貴，此古今令典也。爾正一嗣教真人張宇初母包氏，篤生賢子，克紹玄宗，特封清虛沖素妙善玄君。爾惟敬哉，以承恩命。<span lang="EN-US"><br>
	</span>　　　制　誥　　<span lang="EN-US"><br>
	</span>　　洪武十四年正月二十日<span lang="EN-US"><br>
	</span>　　　之　寶<span lang="EN-US"><br>
	</span>　　十六年<span lang="EN-US"><br>
	</span>　　&#21201;召赴京，命建玉錄大齋於紫金山。<span lang="EN-US"><br>
	</span>　　十八年<span lang="EN-US"><br>
	</span>　　命醮禱雨於神樂觀<span lang="EN-US"><br>
	</span>　　二十三年<span lang="EN-US"><br>
	</span>　　特動重建太上清宮。<span lang="EN-US"><br>
	</span>　　二十四年六月初一日</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體; color: #993300">禁私出符錄旨</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	　　該禮部欽奉聖旨江西、浙江、福建等處，多有假借張真人名色，私出符錄，惑民取財。令出之後，犯則斬首示眾，家遷化外，欽此。八月須給龍虎山正一玄壇之印，俾鎮護名山，關防符錄。<span lang="EN-US"><br>
	</span>　　三十五年<span lang="EN-US"><br>
	</span>　　賜緡錢，葺大上清宮。<span lang="EN-US"><br>
	</span>　　永樂元年，命陪祀天壇。<span lang="EN-US"><br>
	</span>　　四年</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體; color: #993300">命編進道書敕</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	　　&#21201;真人張宇初，前者命爾編修道教書，可早完進來，通類刊版。故&#21201;。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　　　廣　運<span lang="EN-US"><br>
	</span>　　永樂四年十一月十九日<span lang="EN-US"><br>
	</span>　　　之　寶<span lang="EN-US"><br>
	</span>　　五年</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體; color: #993300">命建齋有應獎敕</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	　　&#21201;正一嗣教真人張宇初：朕惟玄元之教，統大道之宗，闔闢陰陽，斡運神化，混融三界，總攝萬靈。行其道者，非精誠之至，曷能感通比者。仁孝皇后崩逝，特命爾率諸道眾，爰舉薦揚，啟玉錄之齋科，宣琅函之秘典。百日之內，瑞應駢臻。燦五色之慶雲，爛九天之瑞靄。青鸞繚繞於琳館，白鶴飛舞於瑤壇。五色祥光，通明徹夜。斯皆由爾法承先祖，道契至真。探玄牝之微，贊虛無之化。克遵朕命，以展純誠。暨諸道眾修持善行，葆練精和，執恪秉虔，輔勤昭事。其中亦有至人，道化高妙，出顯入微，靈變不測。感朕誠心，來臨法會，證盟善功。朕德薄所未能知者，藉玆眾善。是以上玄響答，茂集嘉禎。睹玆感應之彰明，允想神靈之獲慶。超登大梵，永遂逍遙。式副朕懷，特申嘉獎。爾其益懋神功，愈致精一。洞明妙化，渾合無為。弘闡宗風，翼我皇度。欽哉，故&#21201;。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　　　廣　運</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　　永樂五年十月十五日</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　　　之　寶</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　　六年三月<span lang="EN-US"><br>
	</span>　　奉聖旨，符錄一節，止許張真人門下出給，欽此。<span lang="EN-US"><br>
	</span>　　四月<span lang="EN-US"><br>
	</span>　　命進太上延禧錄，建齋五壇。禮成，特命更給驛券還山。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體; color: #993300">命邀請真仙張三丰敕</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	　　&#21201;真人張宇初，今發去請張真仙書一通，香一灶。真仙到山中，爾即投此，敬邀一來，以慰朕企佇之誠。故&#21201;<span lang="EN-US"><br>
	</span>　　　廣　運<span lang="EN-US"><br>
	</span>　　永樂六年十月初七日<span lang="EN-US"><br>
	</span>　　　之　寶<span lang="EN-US"><br>
	</span>　　七年</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體; color: #993300">再命尋訪張三丰</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	　　說與張真人，爾可用心尋訪張三丰老師。傳此數日，我心神有將與相遇之意。如得見，爾可與之同來，須厚加禮遇，切勿輕忽。故&#21201;。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　　　廣　運<span lang="EN-US"><br>
	</span>　　永樂七年八月十三日<span lang="EN-US"><br>
	</span>　　　之　寶<span lang="EN-US"><br>
	</span>　　八年<span lang="EN-US"><br>
	</span>
	　　大駕駐蹕北京，皇太子監國遣行人陳逵賜祭曰：卿夙究玄範，紹乃祖風。守素抱沖，光闡教事。祝釐迎緞，用效勤勞，膺受恩榮，厥有年歲。何其一旦，遽然長逝。聞之悼傷，爰特賜祭。惟靈不昧，庶其饗之。<span lang="EN-US"><br>
	</span>　　九年<span lang="EN-US"><br>
	</span>
	　　天衷追悼，遣行人蕭榮特加諭祭日：爾懷清靜，頤真葆和。究洞玄太微之秘，明無極自然之體。游神太素，秉握道樞。呼吸風霆，斡運靈化。光揚祖範，綱領玄宗。上以陰斕皇度，下以濟拔群生。方期永贊於鴻禧，何以脩然而羽化。爰特遣人賜祭，用示朕懷，爾其饗之。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span lang="EN-US" style="font-family: 新細明體; color: #993300">&nbsp;</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　　<b>皇明恩命世錄卷之三竟</b></span></td>
        </tr>
		</table>
    <p>　</p>
    <table border="1" cellspacing="1" width="100%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>