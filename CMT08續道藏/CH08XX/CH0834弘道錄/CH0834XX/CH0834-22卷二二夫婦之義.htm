<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../CMTS000.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="100%">
        <font face="新細明體" color="#800000" size="5">明萬曆正統道藏續道藏</font><font size="3" color="#008080">(CH08)</font></td>
      </tr>
		<tr>
        <td width="97%" align="center">
    <p style="margin:0cm;margin-bottom:.0001pt">
	<span style="font-size: 24.0pt; font-family: 新細明體; color: #993300">弘道錄</span></p>
	<span style="font-size: 12.0pt; font-family: 標楷體; color: #993300">
	經名：弘道錄。明邵經邦撰。五十六卷。底本出處：《續道藏》。</span></td>
        </tr>
		<tr>
        <td width="97%" align="center">
    <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
	<span style="font-size: 18.0pt; font-family: 新細明體; color: #993300">弘道錄卷之二十二</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　<b>　</b></span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體; color: #993300">義</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體; color: #993300">夫婦之義</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	《晉書》：愍懷太子妃王氏，字惠風，太尉衍之女，貞婉，有志節。初太子被廢，居金塘城，衍表請離婚，惠風號哭而歸，行路為之流涕。及劉曜陷洛陽，掠之以賜其將喬屬，渡孟津於河中欲妻之，惠風拔劍距屬曰：我皇太子之婦，司徒公之女，而逆胡小子敢干我乎。言畢即投河中。其侍妾名六出，魏浚儀命諷之孫女，見其主亦自奮曰：大既有之，小亦宜然。復投河中。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：愚觀晉之流俗，懵昧顛惑，動以虛名相尚，而不顧瑕釁；如二女者，乃趺中之璧，壺中之冰。衍曾不倫，方且營營三窟之計，急急離婚之謀，不有貞行。其胡自別而卒，以玉全有。如此水較之排牆填殺，真同瓦石，安在其眾中珠玉耶。清談之禍，上不能庇其國，中不能保其身，下不能有其子女。嗚呼，慘矣。此萬世所當戒也。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	《唐書》：太宗二曰罷朝退居宮中，嘗怒曰：會須殺此田舍翁。時長孫后在側，問曰：為誰。上曰：魏徵言不遜，每廷辱我。后乃退，具朝服而立于庭，上驚問其故，后曰：妾聞主明臣直。今魏徵直，由陛下之明故也。妾敢不賀。上悅。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：帝之怒，非徵之辱也，迺心之不純也。后之賀，非心之格也，迺名之可喜也。使誠知純心要矣，則又不以是喜。知用賢急焉，亦叉不以是怒。異時明母之不后，則徵有以報文德之遇；而王子之失婚，則后無以解田舍之憾矣。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	徐惠妃以上束征高麗，西討龜玆，翠微玉華營繕相繼，又服玩華靡，上疏諫曰：以有盡之農功填無窮之巨浪，圖未獲之他眾，喪已成之我軍。昔秦皇并吞六國，反速危亡之基；晉武奄有三方，翻成覆敗之業，豈非矜功恃大，棄德輕邦，圖利忘危，肆情從欲之所致乎。珍玩技巧，乃喪國之斧斤；珠玉錦繡，實迷心之鴆毒。作法於儉，猶恐其奢；作法於奢，何以制後。上善其言。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：太宗之世，一賢妃而顯名，何也。蓋唐之興者，反隋之舊也；致治之美者，從諫之功也。故人人不以為諱，親疏不以為瀆召，則骨經綱紀之臣變為脂韋唯偌之行，何況閨門之淑女哉。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	高宗召長孫無忌、李勣、于志盒、褚遂良於內殿。遂良曰：今日之召多為中宮，上意既決，逆之必死。太尉元舅，司空功臣，不可使上有殺元舅及功臣之名。遂良起於草茅，無汗馬之勞，致位至此，且受顧託，不以死爭之，何以下見先帝。勣稱疾不入，遂與無忌等至內殿。上顧謂曰：皇后無子，武昭儀有子，今欲立昭儀為后，何如。遂良對曰：皇后名家，先帝為陛下所娶。臨崩執陛下手，謂臣曰：朕佳兒佳婦，今以付卿。此陛下所聞，言猶在耳。皇后未聞有過，豈可輕廢。上不悅而罷。明日又言之，遂良曰：陛下必欲易后，請妙擇天下命族，何必武氏。願留三省。又曰：臣今作陛下意，罪當死。因置質於殿階，解巾叩頭流血，乞放歸田里。上大怒，命引出。昭儀在簾中，大言曰：何不撲殺老撩。無忌曰：遂良受先朝顧命，有罪不可加刑。他日，李勣入見曰：此陛下家事，何必更問外人。上意遂決。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">　</span><span style="font-family: 標楷體; color: #993300">錄曰：時無忌、遂良、世勣涇渭猶未分也。明日一言，而唐之宗廟、社稷、本宗、支庶以至群臣、百官鴕乎危矣。然則謂勣為上所重，當進者果何人哉。良勇於匡救，使萬世之下猶知君臣夫婦朋友之義。若勣而先入，則佳兒佳婦之言諉於不聞，天理人心不幾於息乎。言雖未能回天，而義已如皎日，君子不能不錄之也。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	楊烈婦者，李侃妻也。陷汴，分兵略定諸縣。以城小賊銳欲過去。建中末，李希烈時侃為頃城合，婦曰：寇至當守，力不足則死之，進尚誰守。侃曰：兵少財乏，奈何。婦曰：縣不守，則地，賊地也；倉凜府庫，皆其積也；百姓，皆其戰士也。於國家何有。請重賞，募死士，尚可濟。侃乃召吏民廷中曰：合誠，若主也，然歲滿則去，非如吏民生此土者墳墓存焉。宜相與死守，忍北面奉賊乎。眾泣許諾，乃狗曰：以瓦石擊賊者賞千錢，以刀矢殺賊者萬錢。得數百人，率以登城。婦身自爨以饗眾報賊曰：頃城父老義不下，賊得吾城不足為威，宜亟去，徒失利無益也。會賊將中矢死，遂引去。縣卒完詔。遷侃太平合。先是萬年通天初，契丹寇平州，鄒保英為刺史，城且陷，妻奚率家僮、女丁乘城不下，詔封誠節夫人。默啜攻飛孤，縣合古玄應妻高能固守，詔封狗忠縣君。史思明之叛，衛州女子侯、滑州女子唐、青州女子王相與敵血，赴行營討賊。滑濮節度許叔冀表其忠，皆補果毅。雖敢次不忘於國，然不如楊烈婦伉慷知君臣大義云。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">
	　錄曰：愚觀唐史之志烈女，皆無倫春，獨此志紀迷頗有本末。且抑揚不苟，豈因以愧當世耶。侃亦殉人者，爾而能轉禍為福，使二十四郡聞之，寧不唾死乎哉。蓋不但一烈婦，而三女子將挪愉之不置矣。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	武宗賢妃王氏性機悟，年十三入宮。帝為穎王，穆</span><span lang="EN-US" style="font-family: New MingLiu; color: #993300">l</span><span style="font-family: 新細明體; color: #993300">宗曉賜王，嗣位妃，陰為助畫，進號才人，有寵狀，纖順頗類。帝每畋苑中，妃必從，校服光侈，略同至尊，相與馳騁。觀者莫知孰為帝也。帝欲立為后，李德裕不于。帝稍惑方士，言：我取不死，後窪不豫，膚澤消稿。妃切憂之，帝曰：脫如有不諱，汝將奈何。泣曰：陛下萬歲後，妾得以殉。帝不復言。及大漸，才人取所常貯悉散遺宮中。審帝已崩，即自經喔下。當時嬪御中，雖常拓才人者，至是皆義之，為之感動。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：殉葬非古，畋獵非懿。而錄之者以唐氏一代世無閨則，而耽溺異衍，尤所當鑒，非獨為才人，幸乃以為刑于錯也。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	《宋史》：包臆妻崔氏，拯之子婦也。臆早卒，遺一稈。拯夫婦意崔不能守也，使左右嘗其心，崔蓬垢出涕，見拯曰：翕，天下名公也。婦得齒賤役，執漸灑之事，幸奚。況敢汗家乎。生為包氏婦，死為包鬼，誓無他也。後稈亦卒。崔母呂自刑州來，欲誘崔嫁，謂曰：喪夫守子。子死孰守。崔曰：昔者非為子也，為舅姑也。今舅沒，姑老忍舍去乎。呂怒曰：我寧死，庾不獨歸。崔曰：母遠來，義不當使獨還。然至判州，儻不義見迫，必終於尺組之下矣。遂偕去，母懼其義，卒不敢奪。拯嘗出其賸，在父母家生子。崔氏密撫其母，使謹視之，後取歸，名曰誕，以奉包祀。</span><span lang="EN-US" style="font-family: New MingLiu; color: #993300"><br>
	</span><span lang="EN-US" style="font-family: 標楷體; color: #993300">&nbsp; </span>
	<span style="font-family: 標楷體; color: #993300">
	錄曰：孝肅嘗曰：後世子孫仕宦者，犯臟者，不得放歸本家，死不得葬大塋中。不從吾志，非吾子若孫也。其嚴如此，而獨不為其婦慮乎哉。胡為乎，而使左右嘗之耶。夫以拯之婦而有呂之迫左右之問，然有以來之也。刑于者，可不務慎乎。崔不寧不貳其操，且能密撫其勝子，以全宗祀，豈區區匹婦之義哉。天於孝肅，亦可謂有知矣。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	傅察妻趙氏，扑之女也。察，堯俞從子，自幼嗜學，恬於勢利，年十八舉進士，尚未廷試。蔡京誘以附己，遣子儻與衛士數輩踵至，將妻以女，拒不答；強邀相見，不從。後竟為清獻公婿。識者已知其器識未易量也。及為兵部員外郎，使金時，虜已渝盟，或勸無急，遽曰：啣命以出，聞難而止，如君命何。遂行。遇斡離不領兵至，使拜不肯。時白刃如林，或拌之伏地，愈植立不顧，反覆論辯，謂官屬侯彥等曰：我死必矣。父母聞之，必大戚。幸記吾言，以告吾親，使知我死國，小紆其亡窮之悲也。遂遇害。及彥等歸，皆能道察不屈狀，犖犖狗義如此。聞者哀而壯之。</span><span lang="EN-US" style="font-family: New MingLiu; color: #993300"><br>
	</span><span lang="EN-US" style="font-family: 標楷體; color: #993300">&nbsp;</span><span style="font-family: 標楷體; color: #993300">錄曰：清獻之女與孝肅之婦，其名相坪也。察辭京而婿祚，既無勉強之心，則出使而狗國，又豈偶然之故哉。知重其身，故擇配之嚴；知愛其親，故守義之篤。趙氏愈有榮矣，非崔呂逼迫之可比也。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	呂祉妻昊氏。祉辟張浚府，會岳飛欲大舉伐金，檜忌之，言於以昭。飛詣都督張浚議事，浚曰：王德淮西軍所報，欲以為都統，命祉以督府參謀領之，何如。飛曰：德與酈瓊素不相下，一旦偃之在上，則必爭。呂尚書不習軍旅，恐不能服眾。又曰：張俊、楊沂中如何。曰：張宣撫，飛之舊帥，其人暴而寡謀。沂中視德等耳，豈能御此軍哉。浚艷然曰：固知非太尉不可也。飛曰：都督以正問，不敢不盡其愚，豈以得君為念哉。浚竟以王德為都統制，酈瓊副之，以祉參謀軍事。瓊與德交訟於朝，乃命德還建康，以其軍隸督府，復命祉往廬州節制之。遣中使押賜鞍馬，祉拜賜，謂家人曰：君命如此，義不可辭。一死固不惜&#65282;，第恐無益於國。與妻學對泣訣別。既至，諭瓊等曰：若以君等為是，則大相誑然。張丞相但喜人向前，倘能立功，雖大過亦略，況小嫌乎。當力為辯之，保無他慮。瓊等感泣。稍定，復密奏罷之，其書吏漏語，瓊令人遮所遣郵置，盡得所言，大怒。適朝廷以張浚為淮西宣撫，楊沂中制置，召瓊赴行在。瓊懼，遂叛。諸將晨謁祉，坐定，瓊袖出文書曰：諸軍官有何罪，乃以如許事聞之朝廷曰。祉見之大驚，欲返走不及，為瓊所執。其遇害時，有得祉括髮之帛歸昊中者，其妻昊氏持帛自縊，以狗葬。聞者一及之。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：忌之為凶德也，以上而朝廷，大而軍族，賢而忠臣烈士，愚而叛將武夫，莫有不罹其害者。苟使檜能容飛，則浚叉不貽怒；浚不貽怒，則事未鈴皆左；事不皆左，則禍未叉速成，而瓊之叛，祉之死，皆未可料也。然則括髮之帛，其奸檜促命之符乎。雖然浚亦當自盡以謝祉，而幽冥之中負此良友，尚望其能恢復耶。蓋不待符離之漬，而督府之議，君子預知其無能為矣。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	陳寅妻杜氏，寅寶謨閣待制咸之子，以恩補官，知西和州。西和極邊重地，寅以書生義不辭難。元兵入境，屬都統何進出守大安，獨統制王銳與忠義千人城守。寅誓與其民共守此土，留其三子，並園門口指悉散資財以結忠義，為必守之計。元兵十萬攻城，寅帥忠義與敢死士力戰，晝夜數十合，兵退。會進與寅素不相協，諸將復忌其功，至是求援甚急，不應，城遂陷。顧其妻杜曰：若速自為計。杜厲聲曰：安有生同君祿，死不共王事者耶。飲藥自殺。寅乃朝服望闕，焚香號泣曰：臣始謀守此城，以為蜀藩籬。城之不存，臣死分也。再拜伏劍而死。子姓、賓客同死者二十八人。推官賈子坤、知文州劉銳、金州通判賽彝、黎州通判何充舉家皆死之。充之被俘也，虜設帟喔環坐，而虛其賓席使坐，充曰：吾三世食祿，為趙氏死不憾。及死，充妻陳氏束望再拜曰：臣夫婦可以對趙氏無愧矣。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：寅之父以蜀將吳曦之亂，忿不能討，乃削髮被緇，以自汙辱。而寅獨能奮勇以殺賊，雖力屈致死，亦足以為咸之光矣。蚓同時，如賈如劉，如賽如何，闔門義烈，格天動人。苟舉而列於朝端，托以心膂，鈴能變弱為強，轉危為安，無難事矣。乃皆星散遠地，困守下僚孤城，既無援兵捍將，又多忌剋徒，以血膏粉蝶，何裨國事乎。故天下有道，則英雄皆登實用；天下無道，而豪傑反以無家。觀此而不痛哭流涕者，幾希矣。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	趙昂發妻雍氏。昂發以上舍登第，通判池州。元兵渡江，池守王起宗棄官，昂發攝州事，繕壁聚糧，為固守計。及元人遊騎至李王河，都統張林諷其迎降，昂發憤氣填胸目視，林不敢復言。已而林陰遣人納款，而陽助昂發守城，權皆歸林。昂發知事不濟，乃置酒會親友與訣，謂妻雍氏曰：城將破，吾守臣不當去，汝先出走。雍曰：君為命官，我為命婦。君為忠臣，我獨不為忠臣婦乎。昂發笑曰：此豈婦人女子所能也。明曰乃散其家貲與弟姪、僕婢，悉遣之。元兵薄城，晨起書九上曰：國不可背，城不可降。夫婦同死，節義成雙。遂與雍氏盛服同縊於從容堂。昂發初為此堂，嘗領客堂中，指所扁日：古人云：慷慨殺身易，從容就死難。至是卒蹈之云。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">
	　錄曰：愚觀趙昂發之從容堂，江萬里之止水亭，時人皆莫諭其意也。然則，二公之方寸已定于居安之日矣。視彼董宋臣盧允昇之芙蓉閣、香蘭亭，賈似道之多寶閣、木綿庵，秦檜之一德格天，馨香汙穢，相去何萬萬乎。嗚呼。天下有道，則為斯干之頌；天下無道，則為土木之殃。曷若此堂而為青史增光也乎。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	謝枋得妻李氏。枋得為人豪爽，每觀書五行俱下，一覽不忘，自奮以忠義。元兵束下，以沿江察訪使、江束提刑知信州。明年，呂師夔與武萬戶分定江束，枋得以兵逆之，入安仁調淮士張孝忠逆戰，遂奔信州，信州不守，乃變姓名入建寧，麻衣躡履，束鄉而哭，人不識之以為被病也。至元二十三年，集賢學士程文海薦宗臣二十二人，以枋得為首，辭不起。尚書留夢炎復薦之。遺書夢炎曰：江南無人材，求一瑕呂飴。甥程嬰杵曰：廝養卒不可得也。紂之亡也，以八百國之精兵而不敢抗。二子之正論，武王太公凜凜無所容。今吾年六十餘，所欠一死爾。豈復有他望哉。福建行省參政魏天祐強之，而北至京師，問謝太后鑽所，及瀛國公所在，再拜慟哭。已而得病，夢炎使醫持藥雜米，引進之，枋得怒曰：吾欲死，汝乃欲生邪。棄之於地，不食而死。李氏色美而慧，通女訓諸書。當枋得兵敗逃人閩中，武萬戶恐其扇變，購捕之。李氏攜二子匿貴溪山中，採草木而食。至元十四年，信兵蹤跡至山中，令曰：苟不獲李氏，屠而墟。李聞之曰：豈可以我故累人，吾出事塞矣。遂就俘。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">　</span><span style="font-family: 標楷體; color: #993300">錄曰：史稱枋得崎嶇以全臣節，哀哉乎，完節之難也。夫既自知不可應聘者，二而力辭，數君子矣。豈復知尚有友道之責也歟。張子惠詩云：此去好憑三寸舌，再來不直一文錢。是也。嗚呼。此可見君子成人之美，不成人之惡，而天下之寶自當為天下惜之也。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	《元史》：余闕妻蔣氏、妾耶卜氏、耶律氏。闕守孤城六年，群盜環布，獨居其中屹然，江淮保障也。至是陳友諒、趙普勝等合兵來攻，四面蟻集，外無一甲之援，力屈城陷，乃引刀自到。蔣氏與妾率女安安竟赴井死。長子得臣年十八，慟曰：吾父死於忠，吾何以生為。溺死於後園之池。甥名福童，善戰有勇士，亦死於城濠之問。姪婿花李為義兵萬戶，全家自刎。郡守韓建方臥疾，罵賊不屈，一家被害。於時百姓壯者畢登城，自捐其階曰：寧死無降也。同死者千餘人，闕號令嚴而信，與下同辛苦，嘗戰遇矢石交下，士以盾避，必卻之曰：汝輩亦有命，何蔽我。為故，爭用命。稍暇，率諸生會講，立軍士門外以聽，使知尊君親上之義。其忠國之心，蓋素定也。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：夫人宋傳作耶卜氏，《元史》作耶律氏，死節記作蔣氏。《安慶誌》據公孫宗烈云：公有妾耶卜氏、耶律氏，公夫人實蔣氏，妻與妾義無殊也。夫以忠臣烈婦，奇男貞女，粹於一門，固足多矣。而館甥門婿，武夫走卒，及民問丁壯，同時效死，何耶。蓋以偽漢之興，非弔伐之主，而忠宣之許，有睢陽之風。天故付公之完節，以明大義，然後明敵之焉賊，以見大統之有所歸也。以為胡運未亡者誤矣。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	皇明《蘇伯衡雙節傳略》云：王氏志清與胡氏守貞者，錢塘縣民胡宗信妻并姊也。宗信甫生，值父母歿，諸兄又相繼物故，宗信方弱小，其姊恐不能樹立，私念己之嫁，或早或晚，無所加損，誠令得撫弱弟，雖後嫁庸何傷，遂留，經紀其家政。無何宗信亦歿，有子貢纔二歲。姊曰：嗟呼，我終不可以嫁矣。且吾弟在曰，尚以其小弱也而弗忍，昆今亡乎。若委之而去，誰當恤孤者。志清亦無他志，於是兩人相向哭泣，誓死守存，臥起相依。守貞待志清如姊姒，志清則終身以其事姑之禮事之。貧無以為生，每曰開門齋書得錢，粗足薪米醞。輒闔戶治女事，寒機雙杼，一燈夜分。如此者十有九年，略無間言。及守貞年六十而卒，志清乃率貢行三年喪。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">
	　錄曰：鄧伯道之嗜義也。君子曰：絕於天也。天可絕乎。是姪不可以獨存也。魯義姑之免禍也。君子曰：檄於倖也。倖可繳乎。是子不可以獨棄也。孰若貞而不字者乎。貞而不字，則無天可絕，無倖可繳，而純於為義矣。此匹婦之志，他人莫可與奪。而里巷民俗之風，聖人曾得而棄之哉。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	《闕里誌》：孔氏名媛，字德卿，宣聖五十八代孫，宿州分教誌之仲女，性姿聰，麗女紅，經史無不通。年十八嫁曲阜王綸，入其門，孝敬和順內外，親屬稱譽之無問。甫二期未有出，而綸感時疫沉綿殆危，乃謂媛曰：吾死不恨。第汝年妙無依，吾目且不瞑於地下。媛曰：生則同室，死則同穴。君毋</span><span lang="EN-US" style="font-family: New MingLiu; color: #993300; background: lime">#1</span><span style="font-family: 新細明體; color: #993300">我恨，我必不負君也。綸遂歿。媛一慟頓絕，甫甦即於綸所自縊。姑最愛媛，見而急救之。泣曰：吾兒之卒，痛不獲已。汝何苦獨不念我之衰老，而頓增予痛乎。媛哽咽云：妾已許之，豈可食言。姑令家人防守，媛計莫遂。且多方開慰，請以食飲，如常俟。綸葬</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	有曰，．家人輩謂其心悔，無事於防守也。明旦當發引。其夕，媛經於室，比曉有事者各職其事。姑訝媛不在側，呼而視之，亡矣。遂與綸同殯以葬焉，時年二十，實成化癸巳秋七月之十一日也。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">　</span><span style="font-family: 標楷體; color: #993300">錄曰：堯舜人倫之至，孔子禮法之宗，有始叉有卒。錄之。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">弘道錄卷之二十二竟</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">＃１『毋』原作『母』，今據文意改。</span></td>
        </tr>
		</table>
    <p>　</p>
    <table border="1" cellspacing="1" width="100%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>