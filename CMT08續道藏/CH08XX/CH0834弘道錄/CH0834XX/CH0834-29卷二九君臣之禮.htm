<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../CMTS000.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="100%">
        <font face="新細明體" color="#800000" size="5">明萬曆正統道藏續道藏</font><font size="3" color="#008080">(CH08)</font></td>
      </tr>
		<tr>
        <td width="97%" align="center">
    <p style="margin:0cm;margin-bottom:.0001pt">
	<span style="font-size: 24.0pt; font-family: 新細明體; color: #993300">弘道錄</span></p>
	<span style="font-size: 12.0pt; font-family: 標楷體; color: #993300">
	經名：弘道錄。明邵經邦撰。五十六卷。底本出處：《續道藏》。</span></td>
        </tr>
		<tr>
        <td width="97%" align="center">
    <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
	<span style="font-size: 18.0pt; font-family: 新細明體; color: #993300">弘道錄卷之二十九</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體; color: #993300">禮</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體; color: #993300">君臣之禮</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	《史記》：韓信始歸漢，因數與丞相蕭何語，何奇之，為言之，王以為大將。至是欲召拜之。何曰：王素慢無禮。今拜大將，如呼小兒。此乃信所以去也。王必欲拜信，擇良曰齋戒，設壇場，具禮乃可耳。漢王許之。諸將皆喜，人人各自以為得大將。至拜受命，乃韓信也。一軍皆驚。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">　</span><span style="font-family: 標楷體; color: #993300">錄曰：高祖不脩文學，而性明達，類如此。夫以溺冠毀儒輕士善馬，不知其幾。向使薄蕭何之說，甘兒戲之事，則人人未叉改觀，諸將未叉皆服，而王亦未以為得信。晚也，孰與爭天下哉。此將將之衍，祇在於一時轉移之問，雖未純乎三代之禮，母亦當時之所罕也。錄之。<span lang="EN-US"><br>
	</span></span><span style="font-family: 新細明體; color: #993300">
	漢王既為天子，乃悉去秦苛儀，法為簡易，群臣飲酒爭功，醉或妄呼，拔劍擊柱，帝益厭之。叔孫通進說曰：儒者難與進取，可與守成。願徵魯諸生與臣弟子共起朝儀。帝曰：得無難乎。通曰：五帝異樂，三王不同禮，二者因時世人情為之節文者也。臣願釆古禮，與秦儀雜就之。帝曰：可試為之，令易知，度吾所能行為之。魯有兩生不肯行，曰：今天下初定，死者未葬，傷者未起，又欲起禮樂。禮樂所由起，積德百年而後可興也。吾不忍為公所為，公往矣。叔孫笑曰：鄙儒不知時變。遂與所徵三十人西。及上左右為學者，與其子弟百餘人為綿蕞野外習之。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：愚觀秦滅漢興之際，乃有魯之兩生，孰謂鳳翹麟角不見於秉禮之國乎。夫儒者之標準，莫先於周、孔。孔子曰：如有王者，叉世而後仁。成周一代禮樂待周公而始定，固所謂積德百年而後興者也。蚓炎漢之典，不階尺土與肇基王跡者全殊，溺冠慢儒與積功累化者迥別，寬仁大度有矣，淪肌浹髓則未也；除殘去暴有矣，燕及皇天則未也。雖以文帝為之子，無惑乎其不遑；世祖為之孫，烏在乎其有具。漢家之禮樂，兩生已付之浩嘆矣。論者徒以賈生之請太息於絳灌，而文學之議不逮於魯邸，殊不知所招者，非公孫弘則倪寬、主父偃，非公孫卿則壺遂、司馬遷。設以數公副二帝之選，創一代之制，亦不過叔孫之濫觴耳，安能建禮樂之本乎。然則兩生者非但魯之表表，其漢之麟鳳不可再見者歟。<span lang="EN-US"><br>
	</span></span><span style="font-family: 新細明體; color: #993300">
	長樂宮成，諸侯群臣朝用叔孫新儀，平明謁者治禮，引以次入，殿廷陳車騎戍卒衛官，設兵張旗志，功臣列侯以次陳西方束向，文官丞相以下陳束方西向，廣行設九賓臚句傳。於是皇帝輩出房，百官執戟傳警，引諸侯王以下至吏六百石，以次奉賀。自諸侯王以下，莫不震恐肅敬，至禮畢，盡伏復。置法酒侍坐，殿上皆伏抑，首以尊卑，次起上壽觴九，行謁者言罷，酒御史執法，舉不如儀者輒引去。盡朝置酒，無敢誰譁失禮者。高帝喜曰：吾乃今曰知為皇帝之尊也。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">
	　錄曰：帝縱觀秦皇帝曰：大丈夫當如是。稱善叔孫通曰：吾今曰乃知皇帝之貴。觀其氣象，則便，無放勳重華之底至，亦豈如皇王需哉之齊信者乎。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	高后八年九月己酉，丞相臣平、太尉臣勃、大將軍臣武、御史大夫臣倉、宗正臣郢、朱虛侯臣章、束牟侯臣興、居典客臣揭再拜，言：子弘等皆非孝惠皇帝子，不當奉宗廟。臣謹請陰安侯頃正后琅琊王列侯吏二千石議。大王，高皇帝子，宜為嗣。願大王即天子位。代王曰：奉高帝宗廟，重事也。寡人不佞，不足以稱，願請楚王計宜者。寡人勿敢當。群臣皆伏，固請。代王西鄉讓者三，南向讓者再。丞相平等皆曰：臣伏計之，大王奉高祖宗廟最宜稱。雖天下諸侯萬民皆以為宜。臣等為宗廟社稷計，不敢忽，願大王幸聽臣等，諸奉天子璽符。再拜上。代王曰：宗室將相王列侯以為其宜寡人，寡人不敢辭。遂即天子位。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">
	　錄曰：愚觀迎代之禮，而知大漢之氣象，猶為可觀乎。夫迎帝者勃也，讓帝者文也，故知君之不可以強也。居中者弘也，居外者代也，故知子之不可以徒也。即夕入未央官，還坐前殿，故知始之不可以不正也。奉高帝宗廟，諸侯萬民皆以為宜，故知統之不可以不大也。此春秋之義也。至霍光之時，遣宗正，迎曾孫就齋宗正府，明曰入未央官，封為武陽侯，後即帝位，則雖有束向之讓三，南向之讓再，將安施乎。此其文愈多而禮愈窒，氣象尤不伴矣。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	帝既即位，值絳侯朝罷趨出，上禮之恭，常目送之。郎中安陵袁盎諫曰：諸呂悖逆，大臣相與共誅之。是時丞相為太尉，本兵柄，適會其成功。今丞相如有驕主色，陛下謙讓，臣主失禮，竊為陛下弗取也。後朝，上益莊，丞相益畏。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：此賢君又恭儉禮下，與霍光驗乘而宣帝苦刺在背者異矣。惜其臣袁盎不能充廣允恭克讓之旨，反以驕主為言。俾其君真有堯舜之資，而未勝韓彭之俗，終不免於逮繫戮辱，未叉不自袁盎之言啟之也。嗟夫，以帝之至誠馭下，勃之重厚久聞，始之莊敬如此，終之自殘如彼，尚何後世君臣欲其終始無負，不亦遠乎。<span lang="EN-US"><br>
	</span></span><span style="font-family: 新細明體; color: #993300">
	上聞河南守昊公治平為天下第一，召以為廷尉。昊公薦洛陽人賈誼，帝召以為博士。是時，賈生年二十餘，帝愛其辭博，一歲中超遷至大中大夫。賈生請改正朔，易服色，定官名，興禮樂，以立漢制，更秦法。帝謙讓未遑也。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：小畜之卦也，以乾之剛健而為柔巽所畜，聖人係之。辭曰：密雲不雨，自我西郊。夫陰陽和而後雨澤降，猶上下交而後事功成也。以帝操制作之柄而安於謙讓未遑，生秉有為之資而惑於年少生事，豈非天未欲平治天下歟。然君子以懿文德者，蓋道德經綸之業，非一朝一夕之故。孔子不云乎：不息無位，息所以立。不息莫己知，求為可知也。苟生安於此義，益務沉晦潛韜之行，以期於厚積遠施，則豈無大畜。尚賢之君以武去帝，殆不多也。奈何以二十方餘之年多為痛哭自傷之狀，懷沙鵬烏之賦，無乃太促乎。此生之所短，非人之所疾也。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	誼《治安策》曰：人主之尊如堂，群臣如陛，眾庶如地，故陛九級上，廉遠地，則堂高；陛無級，廉近地，則堂卑。高者難攀，卑者易陵，理勢然也。故古者聖王制為等列，內有公卿、士大夫，外有公、侯、伯、子、男，然後有官師小吏，延及庶人，等級分明而天子加焉。故其尊不可及也。里諺曰：欲投鼠而忌器。此善諭也。鼠近於器，尚憚不投，昆於貴臣之近主乎。臣聞之，履雖鮮不加於枕，冠雖敝不以直履。夫已嘗在貴寵之位，天子改容而禮貌之矣，使民嘗俯伏以敬畏之矣。今而有過，廢之可也，退之可也，賜之死可也，滅之可也。若夫束縛之，擊牒之，輸之司寇，編之徒官，小吏譽罵而榜笞之，殆非所以令庶眾見也。夫卑賤者習知尊貴者之一旦，吾亦乃可以加此也，非所以尊尊貴貴之化也。古者大臣有坐不廉而廢者，不曰不廉，曰筧篡不飾；坐污穢淫亂，男女無別者，不曰污穢，曰帷薄不脩；坐罷軟不勝任者，不曰罷軟，曰下官不職。上設廉恥禮義以遇其臣，而臣不以節行報其上者，則非人類也。故化成俗定，為人臣者皆顧行而忘利，守節而伏義，可以托不御之權，可以寄六尺之孤。此厲廉耿、行禮義之所致也。此之不為而顧彼之久行。故曰：可為長太息者，此也。誼以絳侯前逮繫獄，卒無事實，故以此譏上，上深納其言，養臣下有節，是後大臣有罪皆不受刑。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：誼之言至是有驗，帝亦深納之矣。盍不曰：吳公治行，天下第一歟。苟以前之所陳，責之吳公，不效，則罪其所舉，漢廷之禮未鈴若是之草創也。時去古未遠，周禮之作用鈴有能迷之者。厥後正朔或更，服色差辮，而官名禮樂不可復見於後世，豈非千古之至恨，而絳灌不可追之大罪歡。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	甲屠嘉為相時，鄧通方愛，賞賜累鉅萬，寵幸無與比。嘉嘗入朝，鄧通居上旁，有息慢之禮，嘉奏曰：陛下愛幸群臣，則富貴之。至於朝廷之禮，不可以不肅。罷朝，嘉坐府中，為檄召通詣丞相府，不來且斬。通一恐，言上，上曰：汝第往。通詣丞相府，免冠徒跌，頓首謝，嘉坐自如，弗為禮，責曰：夫朝廷者，高帝之朝廷也。通，小臣，戲殿上，大不敬，當斬。吏合行斬之。通頓首出血不解。上度丞相已困通，使使持節召通，而謝丞相曰：此吾弄臣，君釋之。通既至，為上泣曰：丞相幾殺臣。</span><span style="font-family: 標楷體; color: #993300">　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">
	　錄曰：愚觀申屠嘉之事，而嘆漢廷之禮，猶可言也。夫弄臣者，人主權寵之所歸也。請託出於其門，關節在於其口，大臣苟有不振，望風俯首者多矣。蚓於蹶張之夫，非咸有一德之輔而能正朝廷之禮，遏不臣之心，帝豈終於未遑者哉。至董賢冒三公之位，絕炎統之傳，上下為之甘心，安能持節召乎。此時學校雖興，辟雍雖作，不可與言禮矣。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	武帝時，大將軍青貴幸，有時侍中，上踞廁而視之。丞相弘燕見上，或時不冠，至如汲黯。見上，不冠不見也。上嘗坐武帳中，黯前奏事，上不冠，望見黯，避帷中，使人可其奏。其見敬禮如此。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：此可見帝之良心，即所謂不學而知，不慮而能者，非有所勉強安排也。推此心而充之，可以事上帝矣。惜乎，不能几事致曲而弘之，忌湯之嫉，帝之心隨喪矣。此漢唐以下之通息，所謂允恭克讓者安得不寥寥無聞也歟。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	元朔五年，詔曰：蓋聞導民以禮，風之以樂。今禮壞樂崩，朕甚憫焉。其令禮官觀樂興禮，以為天下先。於是丞相弘等奏請為博士官，置弟子五十人，復其身太常，擇民年十八以上，儀狀端正者補博士弟子，詣太常受業，能通一藝以上，補文學掌故。即有秀才異等，輒以名聞。上從之。自此公卿、大夫、吏彬彬，多文學之士矣。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">
	　錄曰：武帝之初，嘗舉趙綰、王臧矣，以太后不悅儒衍而罷也。又嘗招選天下文學才智之士矣，以相如辭賦車朔詼諧而止也。至是欲導民<span lang="EN-US"><br>
	</span>
	以禮，為天下先，此正申公力行之時也。弘奈何復置博士弟子，文學掌故，雖多，亦奚以為乎。使當是時賈誼尚存，以其移風易俗，使天下回心鄉道之言道之，則鈴有不几之建，非但太初之制作而已。惜乎，長沙不返，曲學斯興，徒使公孫卿壺遂之徒得行其議，而造端託始之論，顧為長說也。嗟夫。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	《禮書》曰：武帝即位，招致儒術之士，令共定儀，十餘年不就。或言古者太平，萬民和喜，瑞應辯至，乃釆風俗，定制作，上聞之制詔。御史曰：蓋受命而王，各有所由興，殊路而同歸。謂因民而作，追俗為制也。議者咸稱太古百姓何望，漢亦一家之事，典法不傳，如子孫何。化隆者閎博，治淺者褊狹，可不勉與。乃以太初之元改正朔，易服色，封太山，定宗廟、百官之儀，以為典常，垂之於後。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">
	　錄曰：愚觀武帝之世，儒衍之言，何其謬哉。漢興至是已及百年，黎民醇厚，幾至刑措。雖兩生復起，可與有為之時也，尚何人各為說耶。是時徐樂、倪寬亦可謂知言矣。樂之言曰：賢主獨觀萬化之原。寬之言曰：天子建中和之極，兼總條貫金聲而王振之。帝惟多慾之故，以是咨起不就，歷十餘年。而夏時之正，秦俗之繆翻然改革，亦可見雄村大略，其與紛紛制作不可同年語也。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	宣帝時，諫大夫王吉上疏曰：陛下惟思世務，將興太平，詔書每下，民欣然，若更生。臣伏思之，可謂至恩，未可謂本務也。欲治之主不世出，公卿幸得遭遇其時，言聽諫從，然未有建萬世之長策、舉明主於三代之隆者也，其務在於斯會薄書斷獄聽訟而已。此非太平之基也。臣聞安上治民，莫善於禮。故王者未治禮之時，引先王禮宜於今者而用之。願陛下述舊禮，明王制，歐一世之民，躋之仁壽之域，則俗何以不若成康，壽何以不若高宗。上以其言為迂闊，吉遂謝病歸。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">
	　錄曰：以吉之疏終焉者，天下將治，則禮樂為實用；天下將衰，則禮樂為虛文。以帝之褒王成，賞黃霸，綜劾名實，何有於還舊禮明王制哉。而顧謝之曰：迂。至成帝之時，乃建雖辟，設庠序，陳揖讓衣冠，則何益哉○以是知曰不暇給，規模宏遠者，願治之本體；而禮文騷屑，元氣不存者，漸衰之末務。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	《綱目》：建武五年初，起太學。帝還，視之稽式，古典脩明，禮樂煥然，文物可觀也。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：平帝元始四年，嘗起辟雍矣。不錄。此何以錄。光武有志於興復古禮，內建學校，外徵處士，皆西京未暇為者。且于干戈倥惚之際，寇盜縱橫之時，則固可嘉矣。抑帝少與嚴光同學，及物色而至，爻非常人，人亦敬信服之，何不以教太學乎。一君一師，媲美同德，宜無不可留矣。而迺拜為練議，吾不知一代師表何若人歟。以愚視之，蓋無有出於光之右者矣。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	肅宗章和元年正月，召曹褒詣嘉德門，令持班固所上叔孫通漢儀十二篇劫褒曰：此制散略，多不合經。今宜依禮條正，使可施行於南宮束觀，盡心集作，褒既受命，乃次序禮事，依準舊典，雜以五經讖記之文，撰次天子至於庶人冠婚吉凶終始制度，以為百五十奏上。和帝即位，褒乃為作章句。帝遂以新禮一篇冠。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">
	　錄曰：漢叔孫之制禮，君子不能無遺憾也。褒復慕之，晝夜研精，寢則懷筆札，行則習文書。及其措之制作，又雜以五經讖記之文。然則非叔孫之文，乃時王之制也。夫禮之大原，出于天，具于人心，聖人一言蔽之曰：毋不敬。褒既沉吟專思，當其念至，亡心所之適，其毋不敬乎，儼若思乎，安定詞乎。讖乎讖乎，不可以為典矣。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">《唐書</span><span lang="EN-US" style="font-family: New MingLiu; color: #993300">·</span><span style="font-family: 新細明體; color: #993300">禮樂志》曰：由三代而上，治出于一，而禮樂達于天下；三代而下，治出于二，而禮樂為虛名。古者宮室車輿以為居，衣裳冕弁以為服，尊爵俎豆以為器，金石絲竹以為樂，以適郊廟，以臨朝廷，以事神而治民。其歲時聚會以為朝覲聘問，歡欣交接以為鄉射食饗，合眾興事以為師田學校，下至里問田畝，吉凶一反樂，凡民之事，莫不出於禮。由之以教其民為孝、慈、友、弟、忠、信、仁、義者，常不出於居處、動作、衣服、飲食之問。蓋其朝夕從事者，無非此也。此所謂治出于一，而禮樂達于天下，使天下</span><span lang="EN-US" style="font-family: New MingLiu; color: #993300; background: lime">#1</span><span style="font-family: 新細明體; color: #993300">安，習而行之，不知所以遷善遠罪而成俗也。及三代己亡，遭秦變古，後之有天下者，自天子百官、名號位序、國家制度、宮車服器一切用秦。其問雖有欲治之主思所改作，不能超然遠復三代之上，而牽其時俗稍即以損益，大抵安於苟簡而已。其朝夕從事，則以簿書、獄訟、兵食為急，曰：此為政也，所以治民。至於三代禮樂，具其名物而藏於有司，時出而用之郊廟朝廷，曰：此為禮也，所以教民。此所謂治出於二而禮樂為虛名。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　</span><span style="font-family: 標楷體; color: #993300">錄曰：愚觀歐陽子之論，萬古之至言也。夫先王制禮，以其所躬行實踐措之，以辨上下，定民志，又以其會極歸極發之，以事天地，和萬民；<span lang="EN-US"><br>
	</span>
	本於身心性情之問，以立節文體用之，則安得不出子一而何有於不達也。自秦以下，無天德以為之本，王道以為之用，其於節文，遺則罔知，攸措甚者登降之，不知尊卑之無序；其愈趨者，君臣、父子、兄弟、夫婦之問慚德多矣。又安能建中和之極，而使禮樂刑政不出於二哉。此古今判泱之原，禮樂盛衰之始，為人上者不可以不察也。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	《通鑑》：貞觀元年春正月，上宴，群臣奏，奏王破陳樂。太宗曰：朕昔委專征民問，遂有此曲。雖非文德之雍容，然功業所由，不敢忘也。封德彝曰：陛下以神武平海內，文德豈足比乎。上曰：戡亂以武，守成以文。文武之用，各隨其時。卿謂文不及武，斯言過矣。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">
	　錄曰：夫子嘗謂：武盡美矣，未盡善也。夫以武之應天順人，又得周公制禮作樂，尚有未盡善之嘆。帝雖能除隋之亂，尚多慚德，改治之美，僅可小康。封德彝從而餡談，至于禮樂不及政刑，武功優於文德，是何心歟。德彝失言，折而貽笑於千古之下矣。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	六年秋七月，宴近臣於丹宵殿，長孫無忌曰：王珪、魏徵，昔之仇俳，不謂今曰得同此宴。太宗曰：徵、珪盡心所事，故我用之。然徵每諫不從，我與之言輒不應，何也。徵對曰：臣以事為不可，故諫。若陛下不從而臣應之，則事遂施行，故不敢應。上曰：應而復諫，何傷。對曰：昔舜戒群臣，爾無面從，退有後言。臣心知其非而口應陛下，乃面從也，豈稷契事舜之意耶。上大笑曰：人言魏徵舉止疏慢，我視之更覺嫵媚，正為此耳。徵起拜謝曰：陛下開臣使言，故臣得盡其愚。若陛下拒而不受，臣何敢數犯顏色乎。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：愚讀《易》之《中孚》，而觀王魏之出處，未嘗不喟然嘆也。夫隱非負荷之器，而徵珪事之，所謂翰音登于天，何可長也。一曰一幡然改圖，明以投明，斷以資斷，所謂鶴嗚在陰，其子和之，我有好爵，吾與爾糜之，安得不盡心所事乎。向使不遇英主，不過俘虜之賤而已，所謂得敵，或鼓或罷，或泣或歌，徵蓋不能不恣其嫵媚也，豈非君子之幸乎哉。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	七年春正月，宴玄武門，奏七德九功舞，本名秦王破陳樂，更名曰七德舞是也。太常卿蕭璃以為形容未盡，請并寫劉武周、薛仁杲、竇建德、王世充擒獲之狀，太宗曰：彼皆一時英雄，朝臣或嘗北面事之，使睹其故主，能不傷乎。璃謝不及。時魏徵欲上偃武脩文，故每侍宴，見七德舞，輒倪首不視；見九功舞，則諦觀之。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：孟子曰：獨樂樂，與人樂樂，孰樂。曰：不若與人。與少樂樂，與眾樂樂，孰樂。曰：不若與眾。太宗庶幾與人與眾者矣。徵不推明其意，而輒倪首不觀。○乎，孟子之導，齊王者歟。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	十二年，帝還宮，宴五品以上於束宮。上曰：貞觀之前，從朕經營天下，玄齡之功也。貞觀以來，繩愆糾繆，魏徵之功也。皆賜之佩刀。又曰：朕政事何如往年。徵曰：往以未治為憂，故德義曰新。今以既治為安，故不逮。貞觀之初，恐人不諫，常導之使言，悅而從之。今則不然，雖勉從之，猶有難色，所以異也。上曰：可得聞歟。</span><span lang="EN-US" style="font-family: New MingLiu; color: #993300">□</span><span style="font-family: 新細明體; color: #993300">曰：陛下昔欲殺元律師，孫伏伽以為法不當死，陛下賜以蘭陵公主園。或曰：太厚。曰：朕即位以來，未有諫者，故賞之。此導之使言也。司戶柳雄妄訴，陛下欲誅之，納戴冑之諫而止，是悅而從之也。近皇甫德零諫脩洛陽宮，陛下志之，雖以臣言而罷，勉從之也。上曰：非公不能及此，人苦不自知耳。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：觀易之吉凶消長，可以知諫詳之進退得失也。漢屈群策，高祖以大度臨之，其所用於漢者，即其所棄於楚者也。《易》曰：束鄰之殺牛，不如西鄰之掄祀，實受其福。其漢祖之謂乎。唐懲隋亂，大宗以重賞繳之，其盡忠於唐者，即其談按於隋者也。《易》曰：不遇其祖，遇其妣；不父其君，遇其臣。其太宗之謂乎。然重賜之問，不可以繼，惟以至公處之，無我臨之，庶幾無始勤終怠之弊矣。抑太宗之世，君臣宴會，不以盤樂怠傲自安，惟以用練脩文相厲，可謂能知自強者矣。此貞觀之治，所以煥然可觀也。錄之。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	玄宗開元十七年八月癸亥，上以生日宴百官於花萼樓下。左丞相源乾曜、右丞相張說帥百官上表，請以每歲八月五曰為中秋節，布於天下，咸令宴樂。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：以生曰陪勸勞者，人子愛慕之情也；因生曰致頌濤者，臣子忠愛之願也。唐之此禮未為過舉，但說與乾曜未嘗發於本心之誠，特因上之宴賜，故效此以容悅耳，非若天寶祝君之懇至也。及明年二月，復令百官選勝行樂，又近於流連荒亡者矣。當今禮以義起，尊為萬壽聖節，而特罷選勝行樂，得其中矣。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	肅宗即位靈武，文武官不滿三十人，披草萊立朝廷，制度草創，武人驕悍，大將管崇嗣在朝堂，背闕而坐，言笑自若。監察御史李勉奏彈之，擊於有司，上將原之，嘆曰：吾有李勉，朝廷始尊。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：目金鎰之後，唐之宗社板蕩矣。勉以宗尚文聖，勉為氣象，當與人殊。其尊朝廷，特智時月言之問，非有範圍周旋之可使。帝因是而知承運之不可苟，幾微之不可忽，加勉以大任，時舉而抨彈之，奮其乾斷以折武夫悍將之氣，不使褊裨得凌主帥，節度廢立得由軍士，異曰藩鎮之禍不知是也。徒務姑息為恩，不知漸不可長獨，一李勉如唐室何。故觀上之特原，而知唐之不振矣。惜哉。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	《舊唐書》：德宗尊郭子儀為不師，號尚父，詔曰：天地以四時成物，元首以股肱作輔，合兵之任，鼎定相承，上以調三光，下以蒙五岳，允董庶鑽，鎮撫四夷，體元和之氣，根貞一之德，功至大而不伐，身處高而更安，尚父比呂望之名，為師增周公之位，具官汾陽郡王，天降人傑，生知王佐，訓師如子，料敵若神，扶翼肅宗，載造區夏，於國有難，勞其戡定，於邊有寇，藉其驅除，安社稷何有於絳侯，定羌戎無瑜於充國，絳臺綏四散之眾，涇陽降十萬之虜。勳高今古，名聾夷狄，忠貞懸於日月，寵遇冠於人臣。尊其元老，加以崇號。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：夫有謙光之德，而後有至顯之號。尚父者，周所以尊太公也。由漢歷唐，惟子儀當之而無愧。若王行瑜、劉守光逆虜之魁耳錢鑼，雖有保障吳越之功，加于一方則可，加于天下則未也。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	《綱目》：肅宗寶應元年秋七月，郭子儀入朝，以程元振忌，遂留京師。代宗大曆二年二月，郭子儀入朝，囚子郭曖待罪。十二月，郭子儀入朝，以魚朝恩素惡子儀，發其父塚，不較</span><span lang="EN-US" style="font-family: New MingLiu; color: #993300">Q</span><span style="font-family: 新細明體; color: #993300">四年春正月，郭子儀入朝，以元載告魚朝恩謀，不利不聽。九年春二月，郭子儀入朝，增朔方卒。十年春，郭子儀入朝，奏除州縣官一人，不報。十三年冬十二月，郭子儀入朝。至是凡七，書法曰：此子儀所以為純臣也，光弼愧之多矣。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：春秋二百四十二年之問，夫子書朝子王所者二，如京師者一。而肅代二十餘年之問，朱子書子儀入朝几七，且目不絕書，人不絕談，莫非讓德之美，反己之實。此所以功蓋天下而主不疑，位極人臣而眾不嫉者歟。《易》曰：勞謙君子，有終，吉。夫子繫之曰：勞而不伐，有功而不德，厚之至也。語以其功下人者也。德言盛，禮言恭。謙也者，致恭，以存其位者也。其令公之謂夫。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">弘道錄卷之二十九竟</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">＃１『下』原缺，據文義補。</span></td>
        </tr>
		</table>
    <p>　</p>
    <table border="1" cellspacing="1" width="100%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>