<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../CMTS000.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="100%">
        <font face="新細明體" color="#800000" size="5">明萬曆正統道藏續道藏</font><font size="3" color="#008080">(CH08)</font></td>
      </tr>
		<tr>
        <td width="97%" align="center">
    <p style="margin:0cm;margin-bottom:.0001pt">
	<span style="font-size: 24.0pt; font-family: 新細明體; color: #993300">弘道錄</span></p>
	<span style="font-size: 12.0pt; font-family: 標楷體; color: #993300">
	經名：弘道錄。明邵經邦撰。五十六卷。底本出處：《續道藏》。</span></td>
        </tr>
		<tr>
        <td width="97%" align="center">
    <p style="line-height: 150%; margin: 0 0cm">
	<span style="font-size: 18.0pt; font-family: 新細明體; color: #993300">弘道錄卷之十四</span></p>
	<p style="line-height: 150%; margin: 0 0cm" align="left">
	<span style="font-family: 新細明體; color: #993300">　<b>　</b></span></p>
	<p style="line-height: 150%; margin: 0 0cm" align="left"><b>
	<span style="font-family: 新細明體; color: #993300">義</span></b></p>
	<p style="line-height: 150%; margin: 0 0cm" align="left">
	<span style="font-family: 新細明體; color: #993300">　　</span></p>
	<p style="line-height: 150%; margin: 0 0cm" align="left"><b>
	<span style="font-family: 新細明體; color: #993300">君臣之義</span></b></p>
	<p style="line-height: 150%; margin: 0 0cm" align="left"><b>
	<span lang="EN-US" style="font-family: New MingLiu; color: #993300">&nbsp;</span></b></p>
	<p style="line-height: 150%; margin: 0 0cm" align="left">
	<span style="font-family: 新細明體; color: #993300">
	諸葛亮《出師表》曰：先帝創業未半而中道崩姐，今天下三分，益州疲敝，此誠危急存亡之秋也。然侍衛之臣不懈於內，忠志之士</span><span lang="EN-US" style="font-family: New MingLiu; color: #993300; background: lime">#1</span><span style="font-family: 新細明體; color: #993300">忘身於外者，蓋追先帝之殊</span><span lang="EN-US" style="font-family: New MingLiu; color: #993300; background: lime">#1</span><span style="font-family: 新細明體; color: #993300">遇，欲報之於陛下也。誠宜開張聖聽，以光先帝遺德，恢弘志士之氣，不宜妄自菲薄，引喻失義，以塞忠諫之路也。宮中府中俱為一體，陸罰臧否，不宜異同。若有作姦犯科及為忠善者，宜付有司，論其刑賞，以昭陛下平明之治，不宜偏私，使內外異法也。侍中</span><span lang="EN-US" style="font-family: New MingLiu; color: #993300; background: lime">#3</span><span style="font-family: 新細明體; color: #993300">郭攸之、費撐、董允等，此皆良實，志慮忠純，</span><span lang="EN-US" style="font-family: New MingLiu; color: #993300; background: lime">#4</span><span style="font-family: 新細明體; color: #993300">先帝簡拔以遺陛下。愚以為宮中之事，悉以諮之，必能裨哺闕漏，有所廣益。將軍向寵，性行淑均，曉暢軍事，</span><span lang="EN-US" style="font-family: New MingLiu; color: #993300; background: lime">#5</span><span style="font-family: 新細明體; color: #993300">先帝稱之曰能，</span><span lang="EN-US" style="font-family: New MingLiu; color: #993300; background: lime">#6</span><span style="font-family: 新細明體; color: #993300">眾議舉寵以為督。愚以為營中之事，悉以諮之，必能使行陣和穆，優劣得所。親賢臣，遠小人，此先漢所以興隆也；親小人</span><span lang="EN-US" style="font-family: New MingLiu; color: #993300; background: lime">#7</span><span style="font-family: 新細明體; color: #993300">，遠賢士，此後漢所以傾頹也。</span><span lang="EN-US" style="font-family: New MingLiu; color: #993300; background: lime">#8</span><span style="font-family: 新細明體; color: #993300">臣本布衣，躬耕南陽，苟全性命於亂世，不求聞達於諸侯。先帝不以臣</span><span lang="EN-US" style="font-family: New MingLiu; color: #993300; background: lime">#9</span><span style="font-family: 新細明體; color: #993300">卑鄙，猥自枉屈，三顧臣於草廬之中，諮臣以當世之事，由是感激，許先帝以驅馳。復值傾覆，受任於敗軍之際，奉命於危難之問，爾來二十有一年矣。先帝知臣謹慎，故臨崩寄臣以右仕也。受命以來，夙夜憂勤，恐託付不效，以傷先帝之明。故五月渡瀘，深入不毛。今南方已定，甲兵已足，當獎帥三軍，北定中原。</span><span lang="EN-US" style="font-family: New MingLiu; color: #993300; background: lime">#10</span><span style="font-family: 新細明體; color: #993300">此臣所以報先帝，而忠陛下之職分也。至於斟酌損益，進忠盡言，則攸之、樟、允之任也。願陛下託臣以討賊興復之效，不效，則治臣之罪。</span><span lang="EN-US" style="font-family: New MingLiu; color: #993300; background: lime">#11</span><span style="font-family: 新細明體; color: #993300">陛下亦宜自謀，以咨課善道，察納雅言，探追先帝遺詔。</span><span lang="EN-US" style="font-family: New MingLiu; color: #993300; background: lime">#12</span><span style="font-family: 新細明體; color: #993300">今當遠離，臨表涕泣，不知所云。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">　</span><span style="font-family: 標楷體; color: #993300">錄曰：亮之忠貞而可少哉。夫可輔則輔之，不可輔則自取。此昭烈臨終之命，未免殉之於時也。追先帝之殊遇，欲報之陛下，此武侯卓絕之見，斷然殉之以義也。以董、袁、曹、馬之徒接跡於前，而有二表之自誓。譬則妖拾枉矢之交流而景星瞠乎其貫出也，頑冥淫毒之騰作而曰月煥然其大明也。其曰官中府中俱為一體，不但家人骨肉之相語，而實後主存亡之所關也。曰親賢臣，遠小人，亦不但切近殷鑒之當慮，而實萬世治亂之所由也。曰陛下亦宜自謀，以咨課善道，察納雅言，又不但生前至計之所望，而實死後漢業之所終也。故曰：孔明三代人物，管仲、樂毅不足論矣。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">《</span><span style="font-family: New MingLiu; color: #993300">
	</span><span style="font-family: 新細明體; color: #993300">後出師表》</span><span lang="EN-US" style="font-family: New MingLiu; color: #993300; background: lime">#13</span><span style="font-family: 新細明體; color: #993300">曰：先帝深慮以漢、賊不兩立，王業不偏安，故託臣以討賊。以先帝之明，量臣之才，固知臣伐賊，才弱敵疆；然不伐賊，王業亦亡。惟坐而待亡，孰與伐之。是故託臣而弗疑也。臣受命之曰，復不安席，食不甘味，臣非不自惜也。顧王業不可偏安於蜀都，故冒危難以奉先帝之遺意也，而議者謂為非計。今賊適疲於西，又務於束，兵法乘勞，此進趨之時也。高帝明並曰月，謀臣淵深，然陸險被創，危然後安。今陛下未及高帝，謀臣不如良、平，而欲以長計取勝，坐定天下，此臣之所未解也。自臣到漢中，中問期年耳</span><span lang="EN-US" style="font-family: New MingLiu; color: #993300; background: lime">#14</span><span style="font-family: 新細明體; color: #993300">，然喪趙雲、陽群等。皆數十年之內，所斜合四</span><span lang="EN-US" style="font-family: New MingLiu; color: #993300; background: lime">#15</span><span style="font-family: 新細明體; color: #993300">方之精銳，非一州之所有。若復數年，當何以圖敵。今民窮兵疲，而事不可息。事不可息，則住與行，勞費正等。而不及虛圖之乎。夫難平者，事也。昔先帝敗軍於楚，當此時，曹操批手，謂天下已定。然後先帝束連昊越，西取巴蜀，舉兵北征，夏侯授首。此操之失計，而漢事將成也。然後昊更違盟，關羽毀敗，秣歸蹉跌，曹丕稱帝。凡事如是，難可逆見。臣鞠躬盡力，死而後已。至於成敗利鈍，非臣之明所能逆睹也。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">　</span><span style="font-family: 標楷體; color: #993300">錄曰：亮以操之用兵髡實孫吳，而二表所陳無一奇謀秘策，獨以兵法乘勞為今之計。亮豈未之思耶。夫有不自滿假之成湯而後嗚條之師可措，有無貳爾心之武王而後膺揚之勇可施。以禪為君而亮為輔，以歡為敵而懿為臣，譬則仰而引之者堯也，羊而牧之者狼也，豈可以為理哉。然而漢賊不兩立，王業不偏安，堂堂大義不可不聞於天下也。故一則曰獎帥三軍，北定中原，興復漢室，還于舊都；二則曰復不安席，食不甘味，鞠躬盡力，死而後已；亮之心已知其無能為矣。此其堂堂侃侃，又非狐媚狗趨僥倖成功者比也。<span lang="EN-US"><br>
	</span></span><span style="font-family: 新細明體; color: #993300">唐張蘊古上《</span><span style="font-family: New MingLiu; color: #993300">
	</span><span style="font-family: 新細明體; color: #993300">大寶箴》</span><span style="font-family: New MingLiu; color: #993300">
	</span><span style="font-family: 新細明體; color: #993300">
	曰：今來古往，俯察仰觀，惟辟作福，為君實難。主普天之下，處王公之上，任土貢其所求，具寮陳其所倡。是故恐懼之心曰弛，邪僻之情轉放。豈知事起乎所忽，禍生乎無妄。固以聖人受命，拯溺亨屯，歸罪於己，因心於民，大明無私照，至公無私親。故以一人治天下，不以天下奉一人。禮以禁其奢，樂以防其佚。勿謂無知，居高聽卑；勿謂何害，積小就大。樂不可極，樂極生哀；欲不可縱，縱欲成災。壯九重於內，所居不過容膝，彼昏不知瑤其臺而瓊其室；羅八珍於前，所食不過適口，惟狂罔念丘其糟而池其酒。勿內荒於色，勿外荒於禽，勿貴難得貨，勿聽亡國音。眾棄而後如刑，眾悅而後行賞。弱其強而治其亂，伸其屈而什其枉。故曰：如衡如石，不定物以情，物之懸者輕重自見；如水如鏡，不示物以情，物之鑒者奸蚩自生。勿渾，渾而濁；勿皎，皎而清；勿汶，汶而間；勿察，察而明。雖冕施蔽目而視於無形，雖艱績塞耳而聽於無聲。縱心乎湛然之域，遊神於至道之精。知之者應洪纖而效響，酌之者隨淺深而皆盈。故曰：天之經也，地之寧，王之貞，四時不言而代序，萬物無言而化成。豈知帝力而天下和平。吾王撥亂戡以智力，民懼其威，未懷其德；我皇撫運扇以淳風，民懷其始，未保其終。爰述金鏡，窮神盡聖，使人以心應言，以行包括治體，抑揚詞令。天下為公，一人有慶，開羅起祝，援琴命詩，一日二日，念玆在玆。惟人所召，自天祐之。諍臣司直，敢告前疑。</span></p>
	<p style="line-height: 150%; margin: 0 0cm" align="left">
	<span lang="EN-US" style="font-family: 標楷體; color: #993300">&nbsp;</span><span style="font-family: 標楷體; color: #993300">錄曰：自漢以後，中更六朝，南北又歷兩晉。而隋君臣大義視之如繫匏濩落，而諍臣司直杜口削進久矣」有唐龍興，闢乾揭日始知為君不易，而大寶一箴復見敷陳，亦可謂難得矣。雖然偃與蘊古同時事主，謝以頌諛，張以諷切。雖一時賞責相同，而他曰威刑竟異。此大明無私、天下為公之難，而使人以應言、以行之不可得歟。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	《通鑑》：太宗益親魏徵，徵自以為不世遇，乃展盡底蘊凡二百餘奏，無不剴切當帝心者。或告徵私其親戚，上使溫彥博按之無狀。彥博言於上曰：徵不存形邊，遠避嫌疑。心雖無私，亦有可責。上令讓徵，且曰：自今宜存形邇。他曰徵入見，言曰：臣聞君臣同心，是謂一體，宜相與盡誠。若上下但存形邇，則國之興衰尚未可知。臣不敢奉詔。上嬰然曰：吾已悔之。徵再拜曰：臣幸得奉事陛下。願使臣為良臣，勿為忠臣。上曰：忠良有異乎。對曰：稷契皋陶，君臣協心，俱饗尊榮，所謂良臣。龍逢比干</span><span lang="EN-US" style="font-family: New MingLiu; color: #993300">,
	</span><span style="font-family: 新細明體; color: #993300">面折廷爭</span><span lang="EN-US" style="color: #993300">,</span><span style="font-family: 新細明體; color: #993300">身誅國亡，所謂忠臣。上說。</span></p>
	<p style="line-height: 150%; margin: 0 0cm" align="left">
	<span style="font-family: 標楷體; color: #993300">
	　錄曰：魏公之學，出于河汾者也；而其言無一於身心，何歟。稷契皋陶，豈徒君臣協心，俱饗尊榮而已哉。上而父父子子，下而兄兄弟弟，</span></p>
	<p style="line-height: 150%; margin: 0 0cm" align="left">
	<span style="font-family: 標楷體; color: #993300">
	內而夫夫婦婦，無不各得其所。故、能安饗榮名，萬古不替。太宗之世，父子易常，兄弟違序，夫婦亂倫。衹於賞罰進退之間，科條號令之設，天資英敏偶不能紊。故徵得而叔論之。此正張蘊古所謂民畏其威，未懷其德者也。何足以語唐虞三代乎。其所謂忠良之道，亦君臣徒取美名。觀者當辨其真可也。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	魏徵上疏：以為人主善始者多，克終者寡。豈取之易而守之難乎。蓋以殷憂則竭誠以盡下，安逸則驕恣而輕物。盡下則胡越同心，輕物則六親離德。雖震之以威怒，亦皆貌從而心不服也。今主誠能見可欲則思知足，將興繕則思知止，處高危則思謙降，臨滿盈則思抑損；遇逸樂則思樽節，在宴安則思後患；防壅蔽則思延納，疾讒邪則思正己行；賞爵則思因喜而僭，施刑罰則思因怒而濫。兼是十思而選賢任能，固可以無為而治，又何必勞神苦體以代百姓之任哉。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：徵之說善矣。惜乎無以及於聖功之本也。心之官則思，心何啻十思耶。蚓乎一日二日萬幾而可以數限之哉。惟於不睹不聞之前，幽獨隱微之際，一以守之，靜以持之。蓋一則無始，無始則物不能；間靜則無擾，無擾則心怛有。主雖千慮鈴得，而又何暇於十耶。夫見可欲者，耳目之官也，思知足者，心之官也。既見可欲，則已交於物矣。物交物而後措之於思，能不為所引者幾何哉。此古人格心之業易，而徵十思之效難。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	徵曰：臣奉侍帷喔，陛下許臣以仁義之道守而勿失，儉約朴素終始弗渝。頃年以來，容不克終。貞觀初清靜寡欲，化被方外，今萬里遣使，市索駿馬並訪珍怪，此一漸也。貞觀初護民之勞，吻之如子，不輕營；為頃既奢肆思用人力，二漸也。貞觀初役己以利物；比來縱欲以勞人。雖憂人之言不絕於口，而樂身之事實切諸心，三漸也。貞觀初親君子斥小人，比此君子恭而遠之，小人狎而近之，四漸也。貞觀初不貴異物；不作無益，而今難得之貨雜然並進，玩好之作無時而息，五漸也。貞觀初求士如渴，取其所長常恐不及；比來由心好惡，以眾賢舉而用，以一人毀而而棄，六漸也。貞觀初高居深拱，無田獵畢弋之好；數年之後志不克固，鷹大之貢遠及四夷，晨出夕返馳騁為樂，七漸也。貞觀初遇下有禮，群情上達；今外官奏事，顏色不接，問因所短，詁其細過，雖有忠款而不得伸，八漸也。貞觀初孜孜治道常若不足，比恃功業之大，負聖智之明，長傲縱欲，無事興兵遠裔，九漸也。貞觀初頻年霜旱，畿內戶口並就關外，攜老扶幼卒無亡去；比者疲於榣役，關中之人勞弊尤甚，十漸也。夫禍福無門，惟人所召。千載休期，時難再得。明主可為而不為，臣所以鬱結長嘆者也。疏奏。帝曰：朕聞過矣。以所上疏列為屏幛，兼錄付史官，使萬世知君臣之義。</span></p>
	<p style="line-height: 150%; margin: 0 0cm" align="left">
	<span style="font-family: 標楷體; color: #993300">
	　錄曰：何謂始敬勝怠也。義勝慾也。何謂漸怠勝敬也。慾勝義也。夫周武、唐宗其初何以異耶，而卒不同者漸也。雖然徵之說切中萬世君人之病，帝既錄付史館以彰君臣大義，而旋復違之屏悼几席，不殊於昔時黃金庇馬，失笑於他曰。然則不但漸不克，終亦已頓忘其初矣。<span lang="EN-US"><br>
	</span></span><span style="font-family: 新細明體; color: #993300">
	上思佐命功，乃命工圖畫趙公長孫無</span><span style="font-family: 新細明體; color: #993300">忌，趙郡元王孝恭萊，成公杜如晦，鄭文貞公魏徵，梁公房玄齡，申公高士廉，鄂公尉遲敬德，衛公李靖，宋公蕭瑪褒，忠勝公段志玄，夔公劉弘基，蔣忠公屈突通，鄭節公殷開山，譙襄公柴紹，那襄公長孫順德，鄭公張亮，陳公侯君集，邦襄公張公謹，盧公程知節，永興文懿公虞世南，譙襄公劉政會，莒公唐儉，英公李世勣，胡壯公秦叔寶等於凌煙閣，凡二十四人。</span></p>
	<p style="line-height: 150%; margin: 0 0cm" align="left">
	<span style="font-family: 標楷體; color: #993300">
	　錄曰：凌煙之圖繪而不及裴寂、劉文靖，何也。季布漢之仇也而反赦之，丁公漢之恩也而反誅之。英主之所見，夫豈殊哉。是故王魏仇也，忠於主，則雲龍並美，裴劉恩也，背於義，則圖繪為羞。觀此寧不知所向乎。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	玄宗初年，姚元之為兵部尚書同中書門下三品。元之知帝大度銳於為治，乃先設事以堅帝意。奏曰：垂拱以來，以峻法繩下。臣願政先仁恕，可乎。朝廷覆師青海，未有牽復之悔。臣願不倖邊功，可乎。比來壬佞冒觸憲綱，皆得以寵自解。臣願法行自近，可乎。后氏臨朝，喉舌之任出闈人之口，臣願宦堅不與政，可乎。戚里貢獻以自媚於上，公卿方鎮漸亦為之。臣願租賦外罷絕之，可乎。外戚貴主更相用事，班序荒雜。臣願戚屬不任臺省，可乎。先朝褻狎大臣，虧君臣之嚴。臣願陛下接之以禮，可乎。燕欽融韋月將以忠得罪，自是諍臣沮折。臣願群臣皆得批逆鱗犯忌諱，可乎。武后造福山寺，上皇造金仙玉真二觀，費鉅百萬。臣願絕道佛營造，可乎。漢以祿莽閻梁亂天下國家為甚，臣願推此監戒為伐法，可乎。帝曰：朕能行之。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：孟子曰：人不足與適也，政不足與問也，惟大人為能格君心之非。玄宗初政之時，其鋒銳矣，其心未可知也。崇能先事以格其心，使不正者率由于正，庶幾無鮮終之悔。今觀其十事，如政先仁恕，不倖邊功，法行自，近宦戚與政等，皆一時用人行政之失，而格心之要曾無片言及之。且要說者約，其叉可施行而後言之，亦異乎責難於君者矣。厥後尊倖邊臣，專寵女艷，恣權宦戚，縱意奢侈，至於亡國，鮮不蹈崇之言果何益哉。以是知大賢一言似迂其實切，崇進十事似切而實迂。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	刑部尚書宋璟同平章事。璟為相務在擇人，隨材授任，使百官各稱其職，刑賞無私，敢犯顏正諫。上甚敬憚之，雖不合意，亦曲從之。突厥默啜世為中國患，朝廷吁食傾天下之力不能克，郝靈荃得其首，自謂不世之功。璟以天子好武功，恐好事者競生心僥倖，痛抑其賞，逾年始授郎將，靈荃痛哭而死。時姚宋相繼為相，崇善應變時務，璟善守法持正。二人志操不同，然協心輔佐，使賦役寬平，刑罰清省，百姓富庶。唐世賢相前稱房杜，後稱姚宋，他人莫得此焉。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：愚觀宋廣平，可謂大臣也已矣。敬憚於二張，降心於思最，痛哭於靈荃，難致於毛仲數者，皆大臣之事也。使其遇三代之主，其得為伊周之匹乎。曰：未也。伊尹曰咸有一德，周公曰思兼三王，其所期何如也。璟之設施，止於復貞觀之舊而已。是故立仗之馬未幾復斥，而優人之語旋踵輒行，功業不終，其以比與。若乃擇人任官，犯顏正諫，皆彼相之可為，以是栗璟淺乎末矣。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	韓休為黃門侍郎同平章事。休為人峭直，不干榮利。及為相，甚允時望，守正不阿。上或宮中宴樂，及後苑遊獵。小有過差，輒謂左右，韓休知否。言未終，諫疏已至。上嘗臨鏡默然不樂，左右曰：韓休為相，陛下殊瘦於舊，何不逐之。上曰：吾貌雖瘦，天下必肥。蕭嵩奏事，嘗順旨，既退，吾寢不安。韓休嘗力爭，既退，吾寢乃安。吾用韓休以為社稷耳，非為身也。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：玄宗左右以相韓休為瘦，則鈴以相林甫為肥可知矣。夫帝之瘦，非以天下也。以艷色不足視于目，聲音不足聽于耳，便佞不足使令于前也。一旦而得太真之豐艷，祿山之傾巧，霓裳羽衣之妖淫，則悠然適意，能不心廣體胖乎。卒之流蕩忘返，劫遷播越，當不喊而自瘁矣。然則臨鏡之嘆，所以兆聞鈴之悲乎。故君子曰：貌瘦天下肥者，虛名也。與貌肥天下瘦者，實禍也。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	帝千秋節，君臣皆獻寶鏡，張九齡曰：先帝有言：以銅為鑑，可正衣冠；以古為鑑，可見興替；以人為鑑，可知得失。乃述前世興廢之源，為書五卷：興邦建業第一，選文備武第二，報國復興第三，盡命報國第四，去古樸，進新美第五。以此五卷備患，名為《千秋金鑑錄》。願陛下莫以色姿為樂。後當亡國喪邦可宜正已而治，思古證今可也。錄，上賜書褒美。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：按《金鎰錄》，九齡就中書，焚藥不傳于世，付于韓宋二婿。之後，此錄一千年之外方布人問。今得而讀之，淵哉。斯言皎如曰月。蓋不但識一祿山，而當時共禍之人，齡皆識之。豈徒鑒於興亡，而實精於物理。所謂別物如鎰者，真如是，非泛然謂之錄也。其曰：安祿山者，野豬之精，腹垂過膝。史思明者，鵪烏之精，脅生兩羽。楊貴妃者，白鵬之精，指爪純赤，復有木子雙木，木易行金。又曰：匪兕匪虎，束傾西舉，妖舞精語，官室禾黍。又曰：陛下治國，曰久仁心漸希，忠諫為仇，餡佞相守，羊鯉浮游。羊謂國忠，鯉謂林甫。椰檢並進，國破家亡，悔當思舊。又曰：主上淚灑巴山，艱行蜀道，恩已變仇，方慕愚。直時開元極盛，天寶未終，齡何以預知蜀道之難，靈武之易耶。乃不特照人之形而實照人之心，不但一時得失而實兩世興亡乎。雖然以齡而觀後世，所謂妖舞精語亦屢矣。安得齡之先見而與之論興亡乎哉。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	平原太守顏真卿知安祿山反，因霖雨完城浚濠，料丁壯，實倉凜。祿山以其書生易之，及反牒，以平原博平兵七千人防河津。真卿拒之，乃遣平原司兵李平問道聞奏。朝廷知祿山反，惟聞河北郡縣皆望風而靡。上囂然嘆息曰：二十四郡曾無一人義士耶。及平至，上大喜曰：朕不識顏真卿作何狀，乃能如是。真卿使親客密懷購賊牒詣諸郡，由是諸郡多嚮應者。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：孔子曰：上好禮，則民莫敢不敬。上好義，則民莫敢不服。上好信，則民莫敢不用情。聖人之為此言以風示天下，怛恐其隨風而靡也。明皇之世，好談悅色，禮義信掃地盡矣。如是而嘆，無一人義士，豈不謬哉。以是知三綱之大，四維之重，不可一日無之，而唐虞之風動，豈無當之臆談哉。</span></p>
	<p style="line-height: 150%; margin: 0 0cm" align="left">
	<span style="font-family: 新細明體; color: #993300">
	顏杲卿起兵纔八日，守備未完，史思明、蔡希德引兵至城下。杲卿告於王承業。承業欲竊其功，擁兵不救。杲卿晝夜拒戰，糧盡矢竭，城陷賊縱。兵執杲卿及袁履謙等送洛陽，祿山數之曰：汝自范戶曹，我奏汝為判官，不數年超至太守，何負於汝而反耶。杲卿瞑目罵曰：汝本營州牧羊羯奴，天子擢汝為三道節度使。恩幸無比，何負於汝而反。我世為唐臣，祿位皆唐有，雖為汝所奏，豈從汝反耶。我為國討賊，恨不斬汝，何為反也。祿山大怒，並履謙骨之，比死罵不虛口。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：愚觀顏氏二公，夫豈但次死生于危迫之際哉。蓋以立有唐三百年，君臣之綱也。夫自晉陽啟釁，劉裴反隋，天授興周唐，臣從談，有國百餘年來，曾不知伏節死義為何物也。聞二公之舉事，若從天降，若從地出。故曰：吾不知顏真卿作何狀，乃能如此。雖以身銼舌誅，而芬芳暢達，光輝宣著，跨敝隋而挽虐周也。豈不盛哉。</span></p>
	<p class="MsoSalutation" align="left" style="line-height: 150%; margin-top: 0; margin-bottom: 0">
	<span style="font-family: 新細明體; color: #993300">
	張巡起兵拒祿山，令狐潮圍之於雍丘四十餘日。時聞玄宗已幸蜀，有大將六人白巡以兵勢不敵，且上存亡不可知，不如降賊。巡陽許諾。明日堂上設天子畫像，帥將士朝之，引六將於前，責以大義，斬之，士心益勵。乃以死士五百斫潮營，潮漸益兵圍之。巡使郎將雷萬春於城上與潮相聞語，未絕賊弩射之，面中六矢而不動。潮疑其木人，使謀問之，乃大驚。遙謂巡曰：向見雷將軍，方知足下軍令矣。然其如天道何。巡謂之曰：君未識人倫，焉知天道。</span><span style="color: #993300"><br>
	</span><span style="font-family: 標楷體; color: #993300">
	　錄曰：巡之舍生取義而豈徒哉。夫識見定，而後中有主。中有主，而後事可濟，功可成。人倫盡時，天理自見。是故聞大唐之光復，未聞賊運之克昌；聞張許之若生，未聞令狐之不死。孰謂倉卒造次之際，而非從容中道之時乎！ 
	</span><span style="color: #993300"><br>
	</span><span style="font-family: 新細明體; color: #993300">
	尹子奇久圍睢陽，城中食盡，議棄城束走。張巡、許遠謀，以為睢陽江淮之保障，若棄之去，賊必乘勝長驅，是無江淮也。不如堅守以待之。始與士卒同食茶紙；既盡，遂食馬；馬盡，羅雀掘鼠；雀鼠既盡，巡出愛妾殺以食士，遠亦殺其奴。然後括城中婦人食之，既盡繼以男子老弱。人知必死，莫有叛者，所餘纔四百人。癸丑賊登城，將士病不能戰。巡西向拜曰：臣力竭矣。不能全城，生既無以報陛下，死當為厲鬼以殺賊。</span></p>
	<p style="line-height: 150%; margin: 0 0cm" align="left">
	<span style="font-family: 標楷體; color: #993300">
	　錄曰：愚觀厲鬼之言，果可信乎。夫彭生伯有一人之辜也，睢陽完節萬世之事也。其力可屈，其志不可屈；其身可隕，其氣不可隕。忠魂義魄雖不可以視聽，而褚兄之反刃朝，義之操戈若鬼神使之者，安知其非厲耶。唐能復其故物耳，固不能加戮於安史之軀也，然則厲鬼之言果不可信耶。</span><span lang="EN-US" style="color: #993300"><br>
	</span><span style="font-family: 新細明體; color: #993300">
	德宗建申二年，汾陽忠武王郭子儀薨，子儀為上將擁兵。程元振、魚朝恩讒謗百端，詔書一紙徵之，無不即日就道，由是讒謗不行。嘗遣使至田承嗣所，承嗣四望拜之曰：此膝不屈於人若干年矣。李靈曜據汴州，公私物過汴者皆留之，惟子儀物不敢近，遣兵衛送出境。校中書令考凡二十四月入俸錢二萬縉，私產不在焉。府庫珍貨山積，家人三千人。八子七婿皆為顯官，諸孫數十人，每問安不能盡辯，頷之而已。僕固懷恩，李懷光渾城輩皆出麾下，雖貴為王公，常頤指役使，趁走於前。天下以其身為安危者始三十年，功蓋天下而主不疑，位極人臣而眾不疾，窮奢極欲而人不非之，年八十五而終。其將佐至大官為名臣者甚眾。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">　</span><span style="font-family: 標楷體; color: #993300">錄曰：夫汾陽之出處，將以係天下之安危也。胡為乎不以娟嫉，則以讒問。朝恩牽之於前，元振引之於後，而子儀曾無芥蒂，何耶。《易》 
	曰：否之匪人，不利君子貞，小往大來，吉亨。夫以肅代之世，君子所不利也。尚賴一人之命兼萬方之威，得以成其濟否之志，小往大來也。出則有命，無答不出，則包畜承順。是以欲閑則閑，俾散則散，安往而不自得哉。是故安史之亂，則一出也，吐蕃之寇，則再出也；懷恩之難，則又再出；回紇之危，則又再出。向使忽於苞桑之戒，牽於邪濫之羞，知安而不知危，知利而不知害，則身殆而國隨以亡，豈大人之吉亨乎。</span><span style="font-family: 新細明體; color: #993300">興元元年改元，赦令既具，帝以藥付陸贊，使商討。贊知帝執德不固，乃上疏以為：動人以言，所感已淺，言又不切，人誰肯懷。今玆德音，悔過不得不深，引咎不得不盡，使天下聞之，廓然一變，若披重昏而睹朗曜。迺下制曰：朕長于深宮之中，暗於經國之務。積習易溺，居安忘危，不知稼穡之艱難，不恤征戍之勞苦。澤靡下究，情未土通，事既壅隔，人懷疑阻，猶昧省己，遂用興戎，徵師四方，轉餉千里，賦車籍馬，遠近騷然，行資居送，眾庶勞止，天譴於上而朕不寤，人怒於下而朕不知，馴致亂階，變興都邑，萬品失叔，廟震驚，上累於祖宗，下負於需庶，心靦貌，罪實在予。永言愧悼，若墜泉谷。自今中外書奏，不得更言聖神文武之號。赦下，人心大悅。明年李抱真入朝為上言：山束宣布赦書，士卒皆感泣。臣見人情如此，知賊不足平也。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">　錄曰：《 泱》 
	之六四曰：泱有丘，匪夷所思。九五曰：泱汙其大號。誠以履非常之危者，不可以常道安；解非嘗之紛者，不可以常語喻。誠不至，則物不感；損不極，則益不臻，信乎。德之流行，速於置郵而傳命也。德宗徒知天生李晨以為社稷，而不知人心感動，賊不足平。危難則思進忠言，禍平則追仇讜論。此所以雖能奔其桃而得所願，終不能泱其群而就光大也。惜哉。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	陸贊極論裴延齡奸詐，數其罪惡，其略曰：延齡以聚斂為長策，以詭忘為嘉謀，以捨克斂怨為匪躬，以靖潛服讒為盡節，可謂堯代之共工，魯邦之少卯。書奏，上不悅。贊每以上知待之，事有不可，嘗力爭之。所親或規其大銳，答曰：吾上不負天子，下不負所學，他無所恤。</span></p>
	<p style="line-height: 150%; margin: 0 0cm" align="left">
	<span style="font-family: 標楷體; color: #993300">
	　錄曰：夫人豈忍負天子哉。上驕則下諸，君忌則臣佞。斯天子之自負也，亦豈願負所學哉。以剖剋為上策，以聚斂為得計，斯所學之自恨<span lang="EN-US"><br>
	</span>
	也。若夫君子則不然。君子之所學，所以學，為聖與賢也。是故堯舜禹湯文武之為君，其所責難也；皋陶伊傳周召之為臣，其所期待也。君苛刻而己以忠愛，君猜忌而己以欽誠，豈故為是柄鑿耶。在我者誠如是也。孟子不云乎，吾君不能，謂之賊。然則負所學者，真穿審之不若矣，而為天子者，亦豈可誨人以負之耶。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	李晨家百口及神策軍士家屬皆在長安。軍中有言及家者，晨泣曰：天子何在，敢言家乎。及朱沘使親近以家書遺晨，曰：公家無恙。晨怒曰：爾敢為賊問。立斬之。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：為天下者不顧家，雖顧之何益哉。《易》曰：坎，有孚，維心亨，行有尚。時朱沘盜京師，懷光反咸陽，險而又儉，苟不堅一其心，則方寸亂矣，安能往有功乎。非惟不能顧家併與，其國亡之矣。厥後賜第供帳，迎導列懸，何啻疇昔之家乎哉。蚓有若憲若態者在賊，雖欲不<span lang="EN-US"><br>
	</span>善遇之，曷得而傾之哉。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	憲宗元和三年，裴地為中書侍郎同平章事。初德宗不任宰相，細務皆自央之。上在藩邸，心知其非，及即位選擢宰相，推心委之。怕亦竭誠輔佐。嘗問地為理之要何先。對曰：先正其心。穆宗即位，嘗見愛州觀察判官柳公權書跡，愛之，以為右拾遺。上問公權卿：書何能如是之善。對曰：用筆在心，心正則筆正。上默然為之改容，蓋知其以筆諫也。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">　</span><span style="font-family: 標楷體; color: #993300">錄曰：唐自太宗以來諫者多矣，未有深探其本，若裴珀之先正其心，公權之心正筆正者。然而憲宗卒不能正其終，穆宗亦不能正其始，何也。曰：心者，理而已矣。器雖具于人，而理實出于天，非學無以明之也。是以大學之道始於格物致知，及於意誠心正。其序不可亂，其功不可闕。裴柳能開其端而不能竟其說，憲穆徒聞其論而莫能覺其非。無惑乎。仙而不人，荒而不蠱。心何為哉。長太息而已。<span lang="EN-US"><br>
	</span></span><span style="font-family: 新細明體; color: #993300">
	自元和末，宦官益橫，建置天子在其掌握，威權出人主之右，人莫敢言。文宗太和二年，昌平劉責對策極言其禍，其略曰：陛下其先憂者宮闈將變，社稷將危，天下將傾，海內將亂。又曰：陛下將社篡弒之漸，則君正位而近正人，遠刀鋸之賤，親骨粳之直，輔相得以專其任，庶職得以守其官。奈何以褻狎五六人總天下大政，禍稔簫牆，姦生帷喔。臣恐曹節侯覽復生於今曰。又曰：忠賢無腹心之寄，閤寺恃廢立之權，陷先君不能正其終，致陛下莫得正其始。又曰：陛下何不塞陰邪之路，屏褻狎之臣，制侵陵迫臉之心，復門戶掃除之役，戒其所宜戒，憂其所宜憂。考官馮宿等皆嘆服而畏宦官不敢取。</span></p>
	<p style="line-height: 150%; margin: 0 0cm" align="left">
	<span style="font-family: 新細明體; color: #993300">　</span><span style="font-family: 標楷體; color: #993300">錄曰：以文宗之世而有黃之直言，譬如曰食而鼓而馳而走，雖與天懸絕，亦見其不能已而已焉。以志唐祚之告終也。</span></p>
	<p style="line-height: 150%; margin: 0 0cm" align="left">
	<span style="font-family: 新細明體; color: #993300">　</span></p>
	<p style="line-height: 150%; margin: 0 0cm" align="left">
	<span style="font-family: 新細明體; color: #993300">弘道錄卷之十四竟</span></p>
	<p style="line-height: 150%; margin: 0 0cm" align="left">
	<span style="font-family: 標楷體; color: #993300">＃１『之士』原作『我土』，據通行本改。</span></p>
	<p style="line-height: 150%; margin: 0 0cm" align="left">
	<span style="font-family: 標楷體; color: #993300">＃２『殊』原缺，據通行本補。</span></p>
	<p style="line-height: 150%; margin: 0 0cm" align="left">
	<span style="font-family: 標楷體; color: #993300">＃３據《三國志·諸葛亮傳》『侍中』後，尚有『侍郎』兩字。</span></p>
	<p style="line-height: 150%; margin: 0 0cm" align="left">
	<span style="font-family: 標楷體; color: #993300">＃４據《三國志·諸葛亮傳》『先帝』二字前，尚有『是以』二字</span></p>
	<p style="line-height: 150%; margin: 0 0cm" align="left">
	<span style="font-family: 標楷體; color: #993300">
	＃５據《三國志·諸葛亮傳》該句之前尚有『試用於昔日，』一句。<span lang="EN-US"><br>
	</span>＃６據《三國志·諸葛亮傳》該句首尚有『是以」兩字。<span lang="EN-US"><br>
	</span>＃７『人』原缺，據通行本改。<span lang="EN-US"><br>
	</span>
	＃８據《三國志·諸葛亮傳》後面還有一段：『先帝在時，每與臣論此事，未嘗不歎息痛痕於恆、靈也。侍中、尚書、長史、參軍，此悉貞良死節之臣，願陛下親之信之，則漢室之降，可計日而待也。』<span lang="EN-US"><br>
	</span>＃９『臣』原作『望』，據通行本改。<span lang="EN-US"><br>
	</span>＃１０據《三國志·諸葛亮傳》後面還有：『庶竭駑鈍，攘除姦凶，與復漢室，還都于舊都，』一段。<span lang="EN-US"><br>
	</span>＃１１據《三國志·諸葛亮傳》後面還有：『以告先帝之靈。〔若無興德之言，則〕責攸之、樟、允等之慢，以彰其咎。』<span lang="EN-US"><br>
	</span>＃１２據《三國志·諸葛亮傳》後面還有一句：『臣不勝受恩感激。』<span lang="EN-US"><br>
	</span>＃１３本《後出師表》是為摘錄本，與通行本相比，有省略。<span lang="EN-US"><br>
	</span>＃１４『耳』原作『可』，據通行本改。<span lang="EN-US"><br>
	</span>＃１５『四』原作『日』，據通行本改。</span></td>
        </tr>
		</table>
    <p>　</p>
    <table border="1" cellspacing="1" width="100%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>