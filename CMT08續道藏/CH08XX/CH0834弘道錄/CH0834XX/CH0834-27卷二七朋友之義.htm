<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../CMTS000.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="100%">
        <font face="新細明體" color="#800000" size="5">明萬曆正統道藏續道藏</font><font size="3" color="#008080">(CH08)</font></td>
      </tr>
		<tr>
        <td width="97%" align="center">
    <p style="margin:0cm;margin-bottom:.0001pt">
	<span style="font-size: 24.0pt; font-family: 新細明體; color: #993300">弘道錄</span></p>
	<span style="font-size: 12.0pt; font-family: 標楷體; color: #993300">
	經名：弘道錄。明邵經邦撰。五十六卷。底本出處：《續道藏》。</span></td>
        </tr>
		<tr>
        <td width="97%" align="center">
    <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
	<span style="font-size: 18.0pt; font-family: 新細明體; color: #993300">弘道錄卷之二十七</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span lang="EN-US" style="font-family: New MingLiu; color: #993300">&nbsp;</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體; color: #993300">義</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span lang="EN-US" style="font-family: New MingLiu; color: #993300">&nbsp;</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體; color: #993300">朋友之義</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	束萊先生呂祖謙，夷簡六世孫也。本之家庭，有中原文獻之傳。長益從林之奇、汪應辰、胡憲游，既又友張拭、朱熹。講索益精，嘗讀陸九淵文喜之，而未識其人，適主禮部試，偶得一卷，曰：此必江西小陸之文也。揭示果然。人皆服其精鑑。先是書肆有書，曰：《聖宋文海》。學士周必大言其去取差謬，恐難傳後，盍委館職銓擇，以成一代之書。孝宗以命祖謙，遂斷自中興以前，崇雅黜浮，類為百五十卷，上之賜名：《皇朝文鑑》。蓋其學以關洛為宗，而旁稽載籍不見涯淚。心平氣和，不立壓異，一時英偉草犖之士皆歸心焉。自少卞急一曰誦《論語》，躬自厚而薄責於人，忽覺乎時忿嚏之心渙然冰釋。故晦翁嘗言：學如伯恭，方是能變化氣質。其所講畫將以開物成務。既臥病，而任重道遠之意不衰。居家之政，皆可為後世法。晚年會友之地，曰：麗澤書院，在金華城中。既歿，郡人即而祠之。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：愚觀濂洛關閩之學，各有攸起吾浙。自宋南渡後，呂成公得中原文獻之傳，倡於其始，而後何玉、金許諸儒輩出，奮於其問，以至本朝青田劉基、浦江宋濂、麗水葉琛、龍泉章溢。太祖嘗稱四先生而不名，彬彬乎，郁郁乎。而簍實呂公倡道之邦，不可以不著也。錄之。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	西山先生蔡元定生而穎悟，父發授以《程氏語錄》，並《經世正蒙》諸書，曰：此孔孟正脈也。遂深涵其義，既長，辯折益精。登西山絕頂，啖董讀書，聞朱熹名，往師之。熹扣其學，大驚曰：此吾老友，不當在弟子列。遂與對榻講論諸經奧義，俾四方來學者先從質正焉。時韓佗胃設偽學之禁，以空善類，臺諫承風排擊，沈繼祖、劉三傑連疏詆熹，併及元定，謫道州。聞命不辭求，即往就道。熹與從游者餞，坐蕭寺中，坐客興嘆有泣下者，熹微視，元定不異平時，因喟然曰：友朋相愛之情，季通不挫之志，可謂兩得矣。眾謂宜緩行，元定曰：獲罪於天，天可進乎。杖屨，同其子沈行三千里，腳為流血，無幾微見言面。至春陵，遠近來學曰眾，士子莫不樞趨聽講，有名士雖挾才簡傲，亦瑞服謁拜，執禮甚恭。於書無所不讀，於事無所不究，義理洞見本原，下至圖書禮樂制度無不精妙，古書奇辭奧義，人所不能曉者，一過目輒解。喜釋四書，及為《易經傳》、《通鑑綱目》，皆與往復參訂。啟蒙一書，則屬之起。藥曰：造化微妙，惟深於理者能識之。及喪，以文誅之曰：精詣之識，卓絕之才，不可屈之志，不可窮之辯，不可復得而見矣。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">　</span><span style="font-family: 標楷體; color: #993300">錄曰：孟子曰：以德服人者，中心悅而誠服也，如七十子之服孔子也。是故陳蔡不能移，匡人不能奪，叔孫武叔不能毀，司馬桓魅不能害，而況一時之浮議，諸人之私論哉。雖然竊以比之，今時大不同也。何也。宋季人心尚在，士風尤存，其排抵承望者有限也。是以士子尚知樞衣趨席，心服謁拜。今之人心澆極，士氣薄甚，其挪檢非笑者無窮也。尚安往而非困境涸轍，可憎可畏之途哉。觀者又當辯矣。<span lang="EN-US"><br>
	</span></span><span style="font-family: 新細明體; color: #993300">
	陳同父亮才氣超邁，議論風尤存丈，皆一時豪俊，志存經濟。隆興初，上中下五論，不報，退居永康，力學著書。淳熙中，詣開極言時事，孝宗赫然震動，欲膀朝堂以勵群臣，用種放故事召令上殿，將擢用之。曾飢聞而欲見焉，亮咀之瑜垣而避，覬不悅，大臣亦惡其直，交沮之。亮笑曰：吾欲為社稷開數百年之基，寧用以博一官乎。復渡江而歸，所學益博。自孟子後，惟推王通氏。嘗自謂曰：研窮義理之精微，辯析古今之同異，原心於抄忽，較體於分寸，以積累為工，以涵養為正。碎面盎背，則於諸儒誠有愧焉。至於堂堂之陣，正正之旗，風雨雲雷交發而並至，龍蛇虎豹變現而出沒，推倒一世之智勇，開拓萬古之胸襟，自謂差有一曰之長。蓋指朱熹、呂祖謙也。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">
	　錄曰：愚觀天下之理勢，枉不極，則伸不大。宋自光寧以來，議切道學，幾於無所容矣。以為正心誠意之學，上所厭聞而戒，謹恐懼之說，衹為欺世。若陳賈林、栗京鏜、胡統、沈繼祖、劉三傑、何澹、劉德秀之徒駕言醜抵，攘臂肆志，至投竄迫逐，殆無虛曰，吾道至此可謂枉之極矣。然豈知堂堂之陣，正正之旗，揭然特立。不旋踵間，理宗者出，崇尚道學，旌獎儒風，不獨周程張朱之表揚，而且蔡呂諸賢之作氣。然後知雲雷交發而曰月倍明，蛇虎為妖而鳳麟益顯，真有以推倒二世之狂軌，開拓萬古之人心，如同父者豈但一曰之長而已哉。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	《元史》：草廬先生吳澄自幼穎悟，及長知用力聖賢之學，著《孝經章句》，校定《易》、《書》、《詩》、《春秋》、《儀禮》及大、小《戴記》。時詔求賢，御史程鉅夫舉至京師，請置所著書於國子監，以資學者。行省揮元明善文學自負，嘗問澄，《易》、《詩》、《書》、《春秋》奧義。嘆曰：與先生言，如探淵海。遂執子弟禮終真身。左丞董士選延之於家，親執績食，亦曰：先生，天下士也。至大元年，召為監丞。先是許文正為祭酒，始以朱子《小學》等書授弟子，久之漸失其舊。澄至，命諸生以次受業，晨起燃燭，堂王曰反，退燕居之至。執經問難者，接踵而至，各因其材質，反覆訓誘之，直至夜分，雖寒暑不易。為教法四條：一經學，二行實，三文藝，四治事。為人身若不勝衣，正坐拱手，氣融神邁，答問疊疊，使人渙然冰釋。嘗著說曰：道之大，原出於天神，聖繼之。堯舜而上道之元也，以下其亨也，朱泗鄒魯其利也，濂洛關閩其貞也。分而言之，上古，則羲黃其元，堯舜其亨，禹湯其利，文武周公其貞乎。中古之統，仲尼其元，顏曾其亨，子思其利，孟子其貞乎。近古之統，周子其元，程張其亨，朱子其利，孰為今曰之貞乎。其以斯文自任如此。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　</span><span style="font-family: 標楷體; color: #993300">錄曰：愚觀元之立國，未聞投戈講藝，息馬論道，徒以魯齋、草廬二公上以帝王之道聞于其君，下以儒先之說淑諸其人，僅能延百年之命脈而已，非有繼往聖開來學之大制，作大氣運也。其著悅以元亨利貞喻今古道統，愚意邵子《皇極經世》之論更為切近。以草廬言之，其時其事殆天之冬乎，未可以為天地交也。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	《皇明名臣錄》：潛溪先生宋濂幼從游鄉先生、翰林待制柳公貫、侍講學士黃公縉。洪武初，由布衣召入，授太子經奉書勉以孝友恭敬勤敏，讀書進德脩業，以副天下之望。太祖覽書喜悅，賜書寵答，曰：曩者先生教吾子以嚴相訓，是為不佞也。以聖人文法變俗未之，是為疏通也。所守者忠貞，所用者節儉，是為得體也。時在朝，若凡郊社宗廟山川百神之典，朝饗宴慶，禮樂律曆，衣冠之制，四夷朝貢，賞責之儀，及勳臣名卿綽德耀功之文，悉皆論次紀述。至上欲俾參大政，固辭曰：臣少，無他長，惟文墨是攻，不願居職任也。與人交，和易任真，接引後學惟恐弗及，遠方來者授館而飲，食之雖久不衰，內誠外恕，一出於正。常曰：古者重德教，非惟子弟之求師而為師者，得一英才而訓飭之，未嘗不喜動顏色。此無他，天理民彝之不能自己也。予晚得天台方生，其為人凝重而不遷於物，穎銳有以燭諸理，問發為文，如水湧而山出，喧啾百烏中見此孤鳳凰也。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">　</span><span style="font-family: 標楷體; color: #993300">錄曰：宋潛溪之堅辭大政也，有以哉。夫明與行，未能兼得也。以教太子淑人心，立國制，闡遺文，沛然而有餘；以參大政歉然而不足，時不同也。而遜志之相處，若陰為他曰綱常倫理計者。想其平居之議論，門牆之講習，央非抽黃對白，搞詞繪句。而几朝政之得失，國運之否泰，儲貳之負荷，憂患之隱伏，所不能見之，行者鈴昭晰不遺。以是而後能卓然無負於聖祖之義，則當時執政者所未能及也。<span lang="EN-US"><br>
	</span></span><span style="font-family: 新細明體; color: #993300">
	正學先生方孝孺，受學於潛溪之門，凡理學淵源之統，人物絕續之紀，盛衰幾微之載，名物度數之詳，靡不研究，離祈於一絲，而會歸於大通。及長，褊交名士，如蘇伯衡、胡翰輩，劇切研究，鉤深致遠，淹貫經史。自脩身刑家，以至於國動可師表。謂：道之於事，無乎不在。故列所當勉之目，為二十箴。又作雜誡三十八</span><span lang="EN-US" style="font-family: New MingLiu; color: #993300; background: lime">#1</span><span style="font-family: 新細明體; color: #993300">章，以為警戒。謂：化民必自正家如故。又作宗範九篇，以告宗人。謂：今之學者，習前聞之弊，竊成說為文辭。雜者佛為該博，志氣污下，議論卑淺齪齪，然無復有大人君子之態。故嘗奮然而起曰：不以伊周之心事君，賊其君者也；不以孔孟之學為學，賊其身者也。天下有志之士莫不高其言論，將盡棄其所學而從之。其所自視，直欲上接夷齊，下揖于逢，殺身取義，至死而不顧焉。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：伊周之所以事君，何也。曰：予不狎於不順。放太甲於桐，太甲賢，又反之管蔡。流言曰：周公將不利於孺子，故周公誅之。非周公誅之，天下之所當誅也。孔孟之所以為學，何也。曰：志士仁人，無求生以害仁，有殺身以成仁。曰：生，我所欲也；義，亦我所欲也。所欲有甚於生，故不為苟避也。先輩之講，如與今時何以異哉，而能身體力行之者鮮矣。是可遺而弗錄乎。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	王忠文公撐，與宋潛溪同游柳文肅、黃文獻之門。一時交友贊之者，若胡教授翰曰：勃平山出水湧，與黃如出一律。清江胡御史行簡曰：源委雖出黃公，其深造自得過之。潛溪則曰：幼時所為幅程廣而運化宏，光焰燦燦起諸公問，譬之搆廈屋者，掄材甚多，而基緒亦以廣矣。及瑜弱齡，則波浪湧而魚龍張，風霆流而雨雹集，五釆競明而十曰並照，譬之臺閣已建，程礎駢列，瓤稜高騫，而氣象益以沈雄。及乎年瑜四十，其文渾然天成，而條理弗爽，使人抱而愈探，味之而弗竭，譬之堂儿嚴邃，左俎豆而右琴瑟，鴻儒鉅公，冠冕佩玉，雍容揖遜於其問，而間巷韋布之士，欲望其餘光而不可得也。故公之謀略，運于帷惺，功業顯于治民，文章用于垂憲，道學見於格君，忠義著于死事。噫是可以論公矣。比以厄於胡孽一事論之，公之全不專是云。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">
	　錄曰：愚觀明朝亦起淮右，所用多彬彬文學之士，與販繒屠狗者異。然皆吾浙之英，而不狗鄉土，與南陽近親，亦不相眸其問，乃有如華川之死節，正學之狗義。視彼隨何周昌之徒，何萬萬也。摧原其故，蓋以當道學大明之後，所興起於嬰儒，文獻之徵，與漢初荻於秦習者大相懸絕。然則雖國勢搶攘之初，而師友講習之助，學問淵源之益，端不可無也。錄之。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">康</span><span lang="EN-US" style="font-family: New MingLiu; color: #993300; background: lime">#2</span><span style="font-family: 新細明體; color: #993300">齋先生昊與弼弱冠見侯洛淵源錄，心慕道之。及睹明道，亦嘗有獵心，乃知聖賢之必可學，遂棄舉業，謝絕人事，曰玩經書，收斂身心，沉潛義理，視世之所尚舉，不足為其志，直欲造乎聖賢之域，居鄉動必以禮，四方朱學者卻其束脩不受，善于啟迪，聽其言者莫不踴躍思奮。恆勵學者四，人須以聖為志，學須以道為至，進脩不可踐等，必先從事於小學，然後進乎大學，讀《論語》竟造博文約禮，《孟子》則求放心充四端，《中庸》謹乎存養省察之功，以馴至致中和之極，明太極以知性之原，究《西銘》以識仁之體，《易》宗先程而鄙後學新奇之說，《書》則古文義理精深，固不得而去取之也。嘗嘆：諸書箋註之繁，無能直截上達。故不輕於著述。天順初，忠國公石亨薦于朝，命行人資勃書束帛造其廬。既至，授春坊諭德，固辭不拜。引見文華殿，懇辭以老，英宗皇帝顧謂大學士李賢曰：此老非迂闊者，務令就職。與弼終不就。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：愚觀康齋之出處，蓋有不得已者焉。夫孔子歷聘，孟子傳食，至聞大道之行與三代之英，喟然嘆息。夫豈不欲如伊如呂，俾大君有忘勢之美。在我遂三聘之樂乎，不得已也。享，何人也。以職則掌兵，非求賢之任；以勢則柄權，非安意之誠，以時則斗几龍，非況晦之曰；以德則耄老，非和衷之任，苟斯須不斷禍不旋踵。今觀勃諭之言，始之誠意，終之恩禮，輝耀浹洽，光明俊偉。弼愈有榮，其視官職真猶弊蹤。君臣朋友之閒，可謂兩全矣。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	白沙先生陳獻章從昊康齋學。康齋教人多舉伊洛成語，白沙未有得也。歸築一臺，名曰陽春，日端默其中，以涵養本原，人罕見其面。初志勇銳，用功或過，幾致心病，後悟其非，所謂戒謹與恐懼，斯言未云偏，後儒不省事，差失毫釐問。蓋驗其弊而發也。又累年始有所得，曰：吾自此以後，此心乃如馬之有銜勤，隨動靜應事接物，參前倚衡照檢而無不在矣。其論治道，必曰：天下非誠不動，非才不治。必才與誠合而後治。化可興其教，人必先靜坐，以養其善端。曰：人所以學者，欲聞道也。求之書籍而不得，則求之吾心可也。惡累於外哉。此事定要觀破。若觀不破，雖日從事於學，亦為人耳。斯理識時，為己者信之詩文。輩末習著達等路頭，一齊塞斷，一齊掃去，毋令半點芥蒂於胸中，然後善端可養，靜可能也。始終一意，氣象將日佳，造詣將日深，所謂自近而神。百姓日用而不知者，自此迸出面目來也。又語門人林光曰：終日乾乾，只是收拾此而已。此理于涉至大，無有內外，無有先後，無一處不到，無一息不運。得此壩柄入手，更有何事。往古來今，四方上下，都一齊穿紐，一齊收合，隨時隨處，無不是。這充塞舞雩，三三兩兩，正在勿忘勿助之問。曾點些見活計，被孟子一口打併出來，便都是鳶飛魚躍。若無孟子工夫，驟而語之，以曾點見趣，一似說夢。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	敬齋先生胡居仁從康齋得心學之正。退而益加充廣，慨然以古人自期，斯道自任。記誦詞章為不足事，專心於內，以主忠信為本，求放心為要，以聖學成始成終在於敬，因以敬名齋，端莊凝重，履繩蹈矩，與人交，隱微幽獨之際，愈嚴愈密。其詩曰：謹獨切探，切防微意，最玄爭交，真在此要，不愧皇天。四方及門者眾，築書屋曰禮吾，曰南國監。後講學，嘗曰：第一怕見不得真，第二怕工夫問斷。多有質美者好高入於禪，騁詞失於於，不知操存省察為何事，安能造道德之域乎。與上饒婁一齋、永豐羅一峰、南昌張束、白麗澤相會于弋陽之龜峰、餘干之應天寺。所著有《居業錄》、《敬齋集》。取《易》脩詞立其誠，所以居業之義也。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	錄曰：陳胡亦公之從康齋也，一則以舉伊洛成語為未以得，一則從事於敬以得心學之正。然愚觀楊月湖答林緝熙書中云：白沙好作隱語。所云康齋多舉成語教人，白沙惟求自得。夫伊洛成語，亦伊洛所自得者。後之人鈴欲以自得教人，恐又生出一弊。又曰：白沙晚聞道，聊以拙自脩者。然則今之學者，欲求自得，以何為主。曰：以敬為主。以何為事。曰：居業為事。見之真，求之篤，不患不居之安，資之深。既能免憚學之累，亦不致末流之失。苟取之，左右逢其源，而又何待。曰<span lang="EN-US">:</span>一入商量，便作疑耶。學者不可不知。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	一峰先生羅倫目不視惡色，耳不聽惡聲，不恥惡衣惡食。與人子言依於孝，與人臣言依于忠，與居官者言，言民所疾苦。見一善人，愛之如麟鳳，惡人見之如蛇竭；見一饑寒凍餒，則傾所有以賑之。大率義之所在，毅然必為；人之毀譽欣戚，事之成敗利鈍，己之死生禍福，皆所不顧也。初為翰林脩撰，會大學士李賢之喪，朝廷援例起復，臺諫皆不敢言，倫私告以不可，復上疏，歷陳古今起復之非，必欲聖朝準富弼、劉琪。故李終喪，反覆數千言，一本於天理人心之不可已者。疏奏遂落職。由是天下之士爭自刮磨向之，不言以養，忠厚者為之一變。而終倫之世，臺省未嘗有起復者矣。退居金牛山，開門授徒，日以註經為業，名重天下，所至人必相率而觀之。雖武臣俗吏，亦知敬仰。所交皆當世豪傑之士，其語及先生之為人也，必曰：青天白日云。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	錄曰：倫之叉為君子而不為小人，有由然哉。國家元氣，自列聖培養，以至於成化盛矣。是故乾德開寶在前而有不在溫飽之王曾，慶曆元祐在後而有獨不戴花之君實。惟不在溫飽也，而後正色立朝隨之；惟獨不戴花也，而後孤忠自許隨之。倫豈易得者哉。狀元魁選，何代無之。屈指之問，曾不多見。而文達一疏，尤見愛人以德，今世以姑息，豈非今古之一暢耶。此其高官顯爵固不若，青天白日之尤所難及也。<span lang="EN-US"><br>
	</span></span><span style="font-family: 新細明體; color: #993300">
	楓山先生章懋自少識趣高遠，讀書學問，與人交徇徇如也。時在朝，羅一峰、莊孔暘、黃仲昭、賀克恭、陸克深、謝元吉、鄭克脩咸好古慕義。自羅倡章和，咸相激勵，直欲致君於唐虞之盛，一時氣眾頓覺一新。未幾，因元夕張燈公與莊、黃同上章，大要以培養聖德為本，件旨斥外，聲望赫然，京師稱三君子，與羅通號翰林四諫。公蓄德深厚，喜怒不形於色，恩怨不築於心，務伐不出諸口，驕泰不措諸身，於書無所不讀，於天下事無不理會，究極義理精微，身體力行，倦倦斯世，不為嬌飭。嘗曰：人形天地之氣，性天地之理。須與天地之體同其廣大，天地之用同其周流，方可謂之人。論學者須大其心胸。蓋心大，則百物皆通。必有窮理功夫，心纔會夫</span><span lang="EN-US" style="font-family: New MingLiu; color: #993300; background: lime">#3</span><span style="font-family: 新細明體; color: #993300">。又須心小。必有涵有工夫，心纔會小，不至狂妄矣。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">
	　錄曰：自康齋力辭儲弼之任，於是白沙不以檢職為榮，一峰不以元魁為愛，而翰林四諫、三君子之名昭著於天下矣。至於賀吉士亦聞風而起，抗疏解官，此何等時也。上有仁明之君，下多真諒之臣，然果何為而得之哉。正由平曰窮理涵養之功。故立心廣大，不以外物為意；操存精密，亦不以自足為心。然則所謂狂妄者不能電勉以副之耳，豈人能待之以薄乎。錄者詳之。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	張元禎撰陳選先生墓表曰：國家承平曰久，士大夫多奄奄無氣節。問有之，而檢身之功或歉焉。故其發之也不耀，而其持之也不恆，如公則何可議哉。其立志以古聖賢自期，潛脩默識，不求人知；其學以克己求仁為要，因自號克齋。讀書不資于文詞，遇格言即手錄于冊，以為力行之助。平生言若不出口，視所當為者勇於為之。操履恪然，一出于誠。居此官即欲盡此職，行此事即欲盡此心。視去就升沉甚輕，一在於生靈國家，餘不恤也。故謂公有天下不可奪之大節，有足以濟天下之大才，有不可遏於天下之大勇。宦轍所至，無不感動。巡江西，至今稱頌，南畿河南，提學切切感慕，廣束尤切估恃。去之曰，庶道擁留，相率立生祠及去思碑。故公名滿天下，無問識不識，論一時正人，必曰陳某云。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：夫所謂人不能以薄待之者，陳公士賢之謂也。公致位未極，入朝無婦忌之行，而四方有公是之心，若張束白正直忠厚，恬然退處，垂三十年，出而際遇。孝皇所勸者正學，所講者正傳。祗因優寵春注，簡在帝帝心，而人遂忌之。然則康齋諸公，誠不可無也。以朋友切切憶憶，義莫有難於此，故終焉。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span lang="EN-US" style="font-family: New MingLiu; color: #993300">&nbsp;</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">弘道錄卷之二十七竟</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">＃１『八』原作『入』，據文意改。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">＃２『康』原缺，據後文補。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">＃３『夫』疑作『大』。</span></td>
        </tr>
		</table>
    <p>　</p>
    <table border="1" cellspacing="1" width="100%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>