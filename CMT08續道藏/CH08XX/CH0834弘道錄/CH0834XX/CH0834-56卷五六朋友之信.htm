<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../CMTS000.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="100%">
        <font face="新細明體" color="#800000" size="5">明萬曆正統道藏續道藏</font><font size="3" color="#008080">(CH08)</font></td>
      </tr>
		<tr>
        <td width="97%" align="center">
    <p style="margin:0cm;margin-bottom:.0001pt">
	<span style="font-size: 24.0pt; font-family: 新細明體; color: #993300">弘道錄</span></p>
	<span style="font-size: 12.0pt; font-family: 標楷體; color: #993300">
	經名：弘道錄。明邵經邦撰。五十六卷。底本出處：《續道藏》。</span></td>
        </tr>
		<tr>
        <td width="97%" align="center">
    <p class="MsoSalutation" style="line-height: 150%; margin-top: 0; margin-bottom: 0">
	<b><span style="font-size: 18.0pt; color: #993300">弘道錄卷之五十六</span></b><span style="font-family: 標楷體; color: #993300; background: lime">#1</span></p>
	<p class="MsoSalutation" align="left" style="line-height: 150%; margin-top: 0; margin-bottom: 0">
	<b><span style="color: #993300">　　</span></b></p>
	<p class="MsoSalutation" align="left" style="line-height: 150%; margin-top: 0; margin-bottom: 0">
	<b><span style="color: #993300">信</span></b></p>
	<p class="MsoSalutation" style="line-height: 150%; margin-top: 0; margin-bottom: 0" align="left">
	<b><span style="color: #993300">　　</span></b></p>
	<p class="MsoSalutation" style="line-height: 150%; margin-top: 0; margin-bottom: 0" align="left">
	<b><span style="color: #993300">朋友之信<br>
	</span></b><span style="color: #993300">
	《宋史》：劉安世與司馬光同年友善。登弟後，辭歸洛，光問之，對曰：吾斯之未能信。光悅，因與從游，一日避席問：盡心行己之要，可以終身行之者。光曰：其誠乎。又問：行之何先。曰：自不妄語始。自是拳拳勿失，終身行之。後調治州，司法參軍，司戶以貪聞，運使昊守禮將按之，問於安世，安世云：無之。守禮為止，然心不自安，曰：司戶實貪，而吾不以誠對，其違司馬公教乎。後讀揚雄《法言》君子避礙則通諸理，意乃釋。家居未嘗有惰容，久坐身不傾倚，作字不草書，不好聲色貨利，皆則象司馬光。既歎群賢凋喪，猶歸然獨存，而名望益重。梁師成服其賢，使小文昊默持書來啖，以大用默因勸為子孫計，安世笑曰：吾若為子孫計，不至是矣。吾欲為元祐全人，見司馬光于地下。還其書不苔。<br>
	　</span><span style="font-family: 標楷體; color: #993300">錄曰：元城之從溫公，可謂屢躓屢踏矣，而卒不能變，至死猶欲見之於地下。何也。《無妄》六二曰：不耕獲，不曹會，則利有攸往。苟非誠信相為始終，確然不易，未有不為利祿所動，權勢所移者也。厥後李光以師禮安世，舉所聞於溫公者曰：學當自無妄中入。正此意也。故曰：不誠無物，人豈有不自信而能信於人者哉，不信於人而能信於地下者哉。嗚呼，可謂無負聖門之訓者矣。<br>
	</span><span style="color: #993300">
	陳襄自少與其鄉之士陳烈、周希孟、鄭穆為友，皆氣古行高，磨瓏鐫切，相期以天下之重。時學者方溺於彫篆之文，所謂知天盡性之說，一切指為迂闊。四人者相與以斯道嗚於海隅，聞者始皆笑之，竟不為變，而守之益堅，自躬行於其家，以達於州閒，人卒信之。於是父尤皆餚其子弟，請從之游。閩中士人宗之者，謂之四先生。雖有誕突盜傲，不可率者，不敢失禮於其門也。<br>
	　</span><span style="font-family: 標楷體; color: #993300">錄曰：是時閩學未聞，四先生以其躬行實踐，倡率鄉人，始也至難，終也大化，迺天啟斯文之運，四海不約而同者也。</span><span style="color: #993300"><br>
	謝良佐切己篤信，見二程受學。一日明道謂之曰：諸君在此相從，只是學其言語，故心口不相應，盍若躬措諸行。後與伊川別，一年往見之，伊川曰：相別已久，做得甚工夫。對曰：只去得箇矜字。伊川曰：何故。曰：仔</span><span style="font-family: 標楷體; color: #993300; background: lime">#2</span><span style="color: #993300">細點撿得來，病痛全在這裹。若按伏得這箇罪過，方有向進處。胡文定問：矜字罪過，何故怨地大。謝曰：今人做事，只要誇耀別人耳目，渾不關自家受用事。伊川喜曰：是子可謂力學切問近思者矣。又曰：命雖淺近也，要信得。將來就上面做工夫，萬事真實有命，人力計較不得。吾平生未嘗干人，在書局亦不謁執政。或勸之，余對曰：他安能陶鑄，我自有命在。若信不及，風吹草動，便生恐懼憂喜，枉卻工夫氣力。信得，命便養得，氣不挫折。<br>
	</span><span style="font-family: 標楷體; color: #993300">
	　錄曰：矜之罪過，何以見其大乎。禹，大聖人也，曰：汝惟不矜，天下莫與汝爭能。汝惟不伐，天下莫與汝爭功。顏，大賢人也，曰：願無伐善，無施勞，人惟自淺也。故以片言自足，以寸長自許，惟自肆也。故不知自己不足，祗見自己有餘，此學者大病，終不可入於堯舜之道矣。嗚呼，上蔡之學所以高明，剛正人所難及者，正惟在此。學者可不省哉，可不勉哉。</span><span style="color: #993300"><br>
	朱光庭初授學於胡安定，告以為學之本在於主忠信，遂終身行之。後師二程，眾方驚異，光庭獨信不疑，篤學矢志，不渝金石，行可質於神明，在邦在家，臨民臨事，造次動靜，一由至誠。上論古人，豈易其比，賽賽王臣之節，稟凜循史之風。國一盒、元祐、靖國問，事變屢更，其時固有名蓋天下，致位廟堂，得行所學者，然夷考其事，猶有憾焉。如公找者，可謂倦倦服膺而弗失之者矣。劉絢自髻齜時師事二程。明道嘗謂人曰：他人之學，敏則有矣，未易保也。斯人之志，吾無疑焉。伊川亦曰：遊吾門者眾矣，而信之篤得之多，行之果守之固，若子者幾希。蓋所受有本未，所知造淵微，孜孜焉不知其他也。天性樂善而不為異端所惑，故其履也安，內日加重而無交戰之病，故其行也果。與李籲志向如一。自二程倡明道學，世方驚疑，能使學者視效而信從，二子有力焉。呂太鈞為人質厚剛正，以聖門事業為己任，所知信而力可及，則身遂行之，不復疑畏。故識者方之季路。從張載學，能守其師說，而踐履之。尤喜講明井田兵制，謂治道必自此。如悉次為圖籍，令可見用，雖皆本於載，而能自信力行。載每嘆，以為不可及。伊川又云：和叔及相見，則不復有認；既相別，則不能無疑。然亦未知果能終不疑否，不知他既已不疑，而終亦復有疑否也。明道遂云：何不問他疑甚。又云：和叔至誠相信心直，故篤信也。<br>
	</span><span style="font-family: 標楷體; color: #993300">
	　錄曰：自孔門教人之後，至是學者方知聖人之道，而心嚮往之。苟非篤信力行，即所謂江耳之學，無益於身心，安保其不遽變，尚能終身行之乎。此在道學之門，至為切要，而孔曾商若倦倦於《論語》者，復得見矣。錄之。</span><span style="color: #993300"><br>
	楊萬里初見張忠獻，勉以正心誠意之學，服其教終身，至名讀書之室，日誠齋。淳熙十二年地震，上書曰：臣聞言：有事於無事之時，不害其為忠言。無事於有事之時，其為姦也大矣。天下之事，有本根，有枝葉。臣前所陳枝葉而已。所謂本根，則人主不可以自用。人主自用，則人臣不任責。今日之事，將無類。此聖學高明，願益思其所謂本原者。遷束宮侍讀，隨事規警，太子深敬之。會高宗崩，孝宗欲行三年喪，創議事堂，命皇太子參央庶務。萬里上疏力諫。高宗未葬，翰林學士洪邁不俟集議配饗，獨以呂熙浩等姓名上，萬里上疏詆之，至有無異指鹿為馬之言。孝宗不悅曰：萬里視朕為何如主。出知筠州，韓怩冑用事，欲罔羅四方名士，嘗築南園，屬為之記，許以掖垣，解曰：官可棄，記不可作。怩冑僭權益甚，至憂憤成疾。家人知其故，凡邸報皆不以告，忽族子自外至，遽言用兵啟釁事，萬里慟哭失聲，亟呼紙書：姦臣無上，動兵殘民，謀危社稷，吾頭顱如許，報國無路，惟有孤憤。又書十四言，別妻子，筆落而逝。光宗嘗為書誠齋二字，學者稱誠齋先生。<br>
	</span><span style="font-family: 標楷體; color: #993300">
	　錄曰：張忠獻之於誠齋，猶范文正之於橫渠也。古人成就後學，每母如此。向使揭之於齋，而不能信之於己，將不徒然矣乎。今觀應詔所陳，懇懇乎几事豫則立，不豫則廢之旨。監國之疏，切切乎天無二日，民無二王之言。至於權好之晚已，邪仗之誤國，雖至於死，尚甘心焉，豈非斃而後已者乎。誠齋之名，端不負矣。</span><span style="color: #993300"><br>
	何基篤信。黃幹以父伯焚為臨川縣丞，時幹適知絲事，伯美見其子而師事焉。幹告以必有真實心地，刻苦工夫而後可，基悚惕受命。於是隨事誘掖，得淵源之懿，微辭奧義，研精覃思，平心易氣，以俟其通，未嘗參以己意立異，以為高狗人而少變也。几所讀，必加標點，義顯意明，有不待論說而自見者。嘗謂：為學立志貴堅，規模貴大，充踐服行，死而後己。讀《詩》須掃蕩胸次，然後昤哦上下，諷詠從容，使人感發，方為有功。讀《易》當盡去其膠固支離之見，以潔序其心，玩精微之理，沉潛極泳，得其根源，乃可漸觀爻象。其確守師訓，精義造約如比。及王相為弟子，高明勁識，弘論英辨，質問疑難，或一事至十往，基終不變，以待其定。嘗曰：治經當謹守精玩，不必多起疑論。有欲為後學言者，謹之又謹可也。<br>
	</span><span style="font-family: 標楷體; color: #993300">
	　錄曰：孔子曰：篤信好學。釋之者曰：不篤信，則不能好學。然篤信而不好學，則所信或非其正。此何王金許四先生之傳，所以不失其本也。嗚呼，西河之旨，親得大聖之宗者也，而其徒騙服失之，矧經偽學之厲禁乎哉。此其所以饉之又謹，十往不變，以待其定也。</span><span style="color: #993300"><br>
	王相大父師愈從楊時受《易》、《論語》，既又從朱骨，張拭、呂祖謙、游文瀚兄弟皆及其門。相少慕諸葛為人，號長嘯二蝓。三十始知家學之源，惕然嘆曰：長嘯，非聖門特敬之道。更以魯齋。或語何基得熹之傳，往從之，授以立志居敬之旨，中心信向，質實堅苦，有疑必從基質之。相之言曰：伏義則河圖以畫八卦，文王推八卦以合河圖者，先天後天之宗祖也。河圖是逐位奇偶之文，後天是統體奇偶之文。惟四生數不動，以四成數而上下之，上偶下奇，莫匪自然。又曰：大禹得《洛書》而列《九疇》，箕子得《九疇》而傳《洪範》。範圍之數，不期暗合洪範者，經傳之宗祖乎。初一曰五行，以下六十五字為洪範五皇極，以下六十四字為皇極經。此帝王相傳之大訓，非箕子之言也。又曰：今《詩》三百篇，豈盡定於夫子之手。所刪</span><span style="font-family: 標楷體; color: #993300; background: lime">#3</span><span style="color: #993300">詩，容或有存，漢儒取以補亡。乃定二南各十，退《何彼穠矣》，《甘棠》歸之，《王風》削去《野有死麝》，黜鄭衛淫奔之詩，又作《春秋》發揮。又曰：《大學》致知格物章，夫嘗亡，還知止章于聽訟之上。謂《中庸》古有二篇，誠明可為綱，不可為目，定《中庸》、《誠明》各十一章。其卓識獨見，多此類也。<br>
	</span><span style="font-family: 標楷體; color: #993300">
	　錄曰：王會之之反身狗理，可謂學也確矣。而卒以章明卓識稱者，豈非愚叉明，柔叉強乎。其著書特多，問辨特富，非無所本也。是以學者貴於知要。知要則能守約，守約則足畎該博矣。雖然長嘯亦主靜，徒也。不主靜，則不能致遠。而研精理性，與立志居敬，一而二也夫。</span><span style="color: #993300"><br>
	《元史》：金履祥自幼信向濂洛之學，事同郡王相，嘗問為學之方，相告以莫先立志，志立乎事物之表，敬行乎事物之內，此為學之大方也。時宋事已不可為，遂絕意進取，屏居金華山中，追逐雲月，寄情嘯味，視世故泊如也。平居獨處，終日儼然，所謂居敬以持其志，立志以戶其本者。信乎自在，至與物接，則盎然和憚。訓迪後學，諄切無倦。嘗謂：劉恕外紀不本於經，而信百家之說，是非繆於聖人，不足以傳信。自堯以前，不經夫子所定，固野而難質；春秋非玉帛之使，則魯史不書，聖人筆削無得而加也。乃用邵氏皇極經世曆，胡氏皇王大紀之例，損益折衷，一以尚書為主，下及《詩》、《禮》、《春秋》，旁採舊史諸子表年繫事，斷自唐堯以下，接於《通鑑》之前，勒為一書，名日《通鑑前編》。凡所引，輒加訓釋，以裁其義，多儒先所未發。既成，以授得人，許謙曰：二帝三王之盛，其微言懿行，宜後王所當法；戰國申商之術，其苛法亂政，亦後王所當戒，則是編不可以不著也。當時議者以為：基之清介純實，似尹和靖；相之高明剛正，似謝上蔡；履祥親得之二氏，而並充於己者也。<br>
	</span><span style="font-family: 標楷體; color: #993300">
	　錄曰：仁山之論道，原其愚之論小司馬乎。太史公明言《尚書》獨載堯以來，而百家言黃帝，其文不雅馴，薦紳先生難言之，貞奈何復補之乎。由是天皇氏、地皇氏、人皇氏、女媧氏、燧人氏、盤古氏、紛紜不一，皆貞門之作俑也。至胡五峰雙峰號為儒者，復舛錯繆戾，何怪秦博士、梁武帝耶。至少微家塾並載盤古等六氏於前，伏義等八氏於後，總一十四氏，不知孰為三皇，孰為五帝。今當一切削去，以前編為定，可也。</span><span style="color: #993300">　<br>
	許謙受業金履祥之門，語之曰：士之學，若五味之在和，醞醬既加，則酸鹹頓異。子今來見而猶夫人，豈吾之學無以感發予耶。謙聞之惕然，居數年盡得其所傳之奧，於書無不讀，有不可通，則不敢強；或有未安，亦不苟同也。謂學者曰：學以聖人為準的。然得聖人之心，而後可學聖人之事。其讀《詩》，有《名物鈔》正其音釋，考其名物度數，以補先儒之未備，仍存其逸義，旁釆遠援，而以己意終之。期觀史，有《治忽幾微》，倣史家年經國緯之法，起太嗥氏，迄宋元祐司馬光卒。蓋以為光卒，則中國之治不可復興，誠理亂之幾也。又有《自省編》，晝之所為，夜必書之，其不可書者，則不為也。開門講學，遠而幽冀齊魯，近而荊揚昊越，皆不憚來受。其教人也，至誠諄悉，內外嬋盡。嘗曰：己有知，使人亦知，豈不快哉。或有所問難而詞不能達，則為之言其所欲言，而解其所惑。討論講貫，終日不倦，攝其粗疏入於密微，聞者方傾耳聽受，而其出愈真切，惰者作之，銳者抑之，拘者開之，放者為約之，隨其材分，成有所得。然獨不以科舉之文授人，曰：此義利所由分也。篤於孝友，有絕人之行，處世不膠於古，不流於俗。大德中，熒惑入南斗，謙以為災在昊楚，竊探憂之。是歲大侵，貌瘠加損。或問曰：豈食不足乎。　謙曰：今公私匱竭，道謹相望，吾能獨飽邪。其處心蓋如此。<br>
	</span><span style="font-family: 標楷體; color: #993300">
	　錄曰：愚觀許白雲之所憂竊，與今同夫是而不膠於古，不流於俗。蓋膠於古，則熒惑之變，不但大侵而已；流於俗，則昊楚之災，未必切身而已。而不知儒者之心，視天地萬物，中國四夷，未之有間，而天道人事，皆吾學問中之所當究。初非應舉之文，科目之士所能知也。其傷中國，距夷狄，默與於治忽幾微之間；而所以扶世道，振元綱，又切于洞究釋老之旨。此所以足任正學之重，而身之安否為斯道之隆替也。</span><span style="color: #993300"><br>
	皇明初，趙考古媽謙系出宋秦王六世孫，公煩入元，累世不仕。先生遠宗沬泗，近取關問，信道敦篤。洪武初，聘至京師，歸而築考古臺，作《聲音文字通》一百卷，大闡六經百氏，自謂有精義人神之妙，時人未之許也。惟宋景濂命子仲市受其學，與江西宋季子、天台林公輔、同郡唐愚士信以為然，吏部侍郎侯庸事以師禮。復起至京，廷臣成謂海外聖學未聞，宜用真儒往教，遂授瓊州府學教授。既至，作瓊臺布學範，傳授造化經綸圖說，集補前聖成書，隨物書之，以興起斯文為己任。雖蠻夷荷戈執戟之徒，向風慕義，而遠方從游之士不以梯山航海為憚，若三山鄭尚賓，合肥王仲迪，莆田朱伯紹，鳳陽孫仲嶽，瓊臺昊文祥，皆宗之。丘文莊公濬信之尤篤，蓋瓊州自考古之後，始知聖學。文莊始以朱子微言散見於傳註語錄！學者獰未易求，乃釆其精切者，彙為二十篇，作《學的》。又《綱目》以正統為主，如秦隋之未有不可遽奪，漢唐之初有不可遽予者，作《世史正綱》。《家禮》雖得崇本孰實之意，而儀節闕略，作《家禮儀節》。《大學衍義》尚缺治國平天下，乃釆經傳子史，附以己意，作《衍義》。補四書之著，迺其大者。在太學，一遵李忠文公遺矩，而綜理微密。人謂忠文莫及。在大位，務以寬大啟上心，忠厚變士習。凡人才進退，政事廢舉，一惟祖宗舊典是循。預脩英廟實錄，奮然以于謙被誣之事為言，眾始信之，方得從實書其功最。吏部考察以多黜為公，黜者況不敢訴，公深知其弊，言於上曰：唐虞三載考績，三考黜陸。今有居官未及半載，徒信人言，未必皆實。上深然之。會吏部上當黜者幾二千人，劫凡未及三載，及雖經三考，非為貪暴實跡者，俱勿黜。蓋信公言也。<br>
	　</span><span style="font-family: 標楷體; color: #993300">錄曰：愚觀趙考古哄先朝系屬自秘，入元不仕，其所著書，自以為精義入神之妙，人亦未之許也。苟非大明當空，崇重真儒，闡揚道學，安能盡信之乎。自是薄海內外成與同文，不旋踵問，有文莊者出，深悟篤信，推而驕之身心，措之事業，以裨我皇明之治。正以見勝國不得與于斯文，而薄海內外藹然文明，氣象豈無自歟。</span></p>
	<p class="MsoSalutation" align="left" style="line-height: 150%; margin-top: 0; margin-bottom: 0">
	<span style="color: #993300">弘道錄卷之五十六　竟</span></p>
	<p class="MsoSalutation" align="left" style="line-height: 150%; margin-top: 0; margin-bottom: 0">
	<span style="color: #993300">＃１本書原卷前卷後有的未標明卷數，現統一補全。</span></p>
	<p class="MsoSalutation" align="left" style="line-height: 150%; margin-top: 0; margin-bottom: 0">
	<span style="color: #993300">＃２『仔』原作『子』，今據文義改。</span></p>
	<p class="MsoSalutation" align="left" style="line-height: 150%; margin-top: 0; margin-bottom: 0">
	<span style="color: #993300">＃３『刪』 原作『剛』今據文義改。</span></td>
        </tr>
		</table>
    <p>　</p>
    <table border="1" cellspacing="1" width="100%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>