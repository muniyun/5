<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../CMTS000.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="100%">
        <font face="新細明體" color="#800000" size="5">明萬曆正統道藏續道藏</font><font size="3" color="#008080">(CH08)</font></td>
      </tr>
		<tr>
        <td width="97%" align="center">
    <p style="margin:0cm;margin-bottom:.0001pt">
	<span style="font-size: 24.0pt; font-family: 新細明體; color: #993300">弘道錄</span></p>
	<span style="font-size: 12.0pt; font-family: 標楷體; color: #993300">
	經名：弘道錄。明邵經邦撰。五十六卷。底本出處：《續道藏》。</span></td>
        </tr>
		<tr>
        <td width="97%" align="center">
    <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
	<span style="font-size: 18.0pt; font-family: 新細明體; color: #993300">弘道錄卷之一</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　<b>　</b></span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體; color: #993300">仁</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體; color: #993300">君臣之仁</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	孔子曰：大哉堯之為君也。巍魏乎，惟天為大，惟堯則之。蕩蕩乎，民無能名焉。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　</span><span style="font-family: 標楷體; color: #993300">錄曰：堯之為君，千古綱常之主。夫子之論，萬世稱迷之宗也。大哉者，至極而無以加之名也，亦至變而不可窮之旨也。天者，仁覆憫下之謂也。王者，體仁長人之謂也。仁道至大，與天同體，而聖人以天為體。夫苟以天為體，迺人人而悅之，物物而周之，是或可以言語形容也。或可以言語形容，則鈴有所止息，鈴有所窒礙，非所謂之大也。是故天惟大，則全體不息，而所以位乎上者，人莫得以知其高深。蓋曰：天之所以為天也。堯惟大，則德合無疆，而所以配乎天者，人莫得以窺其限量。蓋曰：堯之所以為堯也。夫子峻發其言，以見君人者，鈴有包含廣覆，無不周褊之心，而後有博厚高明，悠久無疆之業。斯無負於天，無塊於堯，且無忝於夫子之論矣。故錄，首發明之。<span lang="EN-US"><br>
	</span></span><span style="font-family: 新細明體; color: #993300">
	《外記》：堯存心於天下，加志於窮民。一民饑，曰我饑之也；一民寒，曰我寒之也；一民有罪，曰我陷之也。百姓戴之如日月，親之如父母。仁昭而義立，德博而化廣。故不賞而民勸，不罰而民治。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">　</span><span style="font-family: 標楷體; color: #993300">錄曰：此所謂堯仁如天也。今夫天斯巍巍乎耳，苟求其故，而一物罔于真，大空而已，天烏用哉。今夫堯斯蕩蕩乎耳，苟求其故，而一夫不被，亦虛名而已，堯烏用哉。錄恐忽於實務，徒事高遠，而曰：堯在是焉。嗚呼，邈矣。<span lang="EN-US"><br>
	</span></span><span style="font-family: 新細明體; color: #993300">
	《堯典》曰：克明峻德，以親九族，九族既睦，平章百姓。百姓昭明，協和萬邦，黎民於變時雍。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：夫子之贊堯曰巍巍，史臣之贊堯曰峻德，皆至極而無以加者也。然不越以親九族，平章百姓。非有神運于上，甚高難行之事。而所以謂之放勳者，正此之謂也。觀者詳之。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	《列子》：堯治天下五十年，迺游於康衢，聞童兒歌曰：立我需民，莫匪爾極，不識不知，順帝之則。又有老人含哺鼓腹，擊壤而歌曰：日出而作，日入而息，鑿井而飲，耕田而食，帝力於我何有哉。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">　</span><span style="font-family: 標楷體; color: #993300">錄曰：此可見黎民於變時雍也。夫童子無知，老人耄矣，安知所謂帝則耶。蓋上古盛時，雖愚夫愚婦，不啻家人父子，其德漸於飢膚，淪於骨髓，不自知其言之若是乎。三代由此遂探里巷歌謠之詞，著為定制，列於樂官，被於管弦，觀於風化。周《詩》曰：民之質矣，日用飲食。群黎百姓，褊為爾德。正此意也。至秦而後，檗以黔首為愚，於是杆格以至於今也。可恨哉。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	孔子曰：無為而治者，其舜也歟。夫何為哉，恭己正南面而已矣。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　</span><span style="font-family: 標楷體; color: #993300">錄曰：孔子以大哉贊堯，以無為稱舜，其意何居。天，一而已，以其全體無疆而言，謂之大；以其無聲無臭而言，謂之無。人但見曰而為晝，月而為夜，寒而為冬，燠而為春，何莫非天之運動也，而安能窺其形乎。舒而為恩，慘而為威，賞而為予，刑而為奪，何莫非君之設施也，而安能見其跡乎。堯與舜，名雖有二，實則一也。夫苟紛紛然曰：堯之成功巍然如是，堯之文章煥然如是，我何為而不可，則見其勞而不見其逸，見其大而不見其泰，烏能恭己南面耶。而不知舜之時，未能外堯以為治。未能外堯以為治，亦未能外堯以為心矣。心豈可一物加之哉。惟不能以一物加之于心，故不見其一毫措之于外。此所謂篤恭而天下平之盛，非若聲色之於以化民末也。故再言夫何為哉，所以深致其贊美也歟。<span lang="EN-US"><br>
	</span></span><span style="font-family: 新細明體; color: #993300">
	皋陶曰：帝德罔愆，臨下以簡，御眾以寬，罰弗及嗣，賞延于世，宥過無大，刑故無小，罪疑惟輕，功疑惟重。與其殺不辜，寧失不經，好生之德，洽於民心。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　</span><span style="font-family: 標楷體; color: #993300">錄曰：舜之為舜，始終本末具見於此。蓋居上以寬為本，待人以厚為本，臨民以恩為本，矜死以哀為本。苟無其本，則以何者而恭己南面乎。後世惟漢之文帝，宋之仁宗，庶幾近之。然而功效未臻于唐虞者，無皋陶之邁種與之共理，何以責其身脩思永，庶明勵翼哉。此又不可不知。<span lang="EN-US"><br>
	</span></span><span style="font-family: 新細明體; color: #993300">《</span><span style="font-family: New MingLiu; color: #993300">
	</span><span style="font-family: 新細明體; color: #993300">
	家語》：舜之為君也，其政好生而惡殺，其任授賢而退不肖，德若天地而靜虛，化若四時而布物也。是以四海承風，暢於庶類，鳳翔麟至，烏獸馴德。無他也，好生故也。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">　</span><span style="font-family: 標楷體; color: #993300">錄曰：夫子之贊舜至矣，又曰：無他也，好生故也。其意何居。蓋王者廣昊昊之德，篤生生之恩者也。天有四時，主於生物，而不主於戕物，所以肅殺於秋，閉塞於冬者，正欲以翕聚發散於無窮也。君有八柄，主於養民，而不主於殘民，所以除惡務嚴，禁暴務威者，正欲以保全愛護於無已也。是故常誅四凶矣，雖天下咸服其辜，而舜之心油然如不得已也。皋陶執之，士師識之，雖未嘗不出於舜，而實非其本心也。故曰：天下殺之也，非舜得而殺之也。如此則何害於好生之德哉。設使舜之心，或主於一，皋陶曰可殺，吾迺生之，生之似仁已，如民害何，害民非天也。士師曰不可殺，吾迺殺之，殺之似威已，如心害何，害心非德也。故曰：與其殺不辜，寧失不經，好生之德，洽于民心。<span lang="EN-US"><br>
	</span></span><span style="font-family: 新細明體; color: #993300">
	舜彈五弦之琴，歌南風之詩曰：南風之薰兮，可以解吾民之慍兮。南風之時兮，可以阜吾民之財兮。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">　</span><span style="font-family: 標楷體; color: #993300">錄曰：堯之時，浩蕩渾涵，譬如天地之無不持載，無不覆禱。故帝力何由而知。舜之時，薰蒸洋溢，若風之鼓物吹噓，棄籥無不周褊。故亦知有慍可解，有財可阜。然皆得之於心，而應之於手，有不期然而然者。以是播於《韶樂》 
	，夫安得而不盡善盡美耶。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">夏后氏敏給克齊，其德不爽，其仁可親。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">
	　錄曰：堯、舜、禹，皆大聖人也。《家語》稱各不同。蓋堯素履君位，萬古特尊；舜、禹嘗起側微，親民之事不可與如天等也。吾夫子立言之意，固自有在。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	《虞書》：德惟善政，政在養民。水、火、金、木、土、穀，惟修，正德、利用、厚生，惟和。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：禹何以敏給克齊哉。夫洪水滔天，下民塗炭，正由五行不能相克，水火不能既濟，天迺錫禹洪範九疇，使禹不能敏以從事，損其有餘，益其不及，務俾齊給。則彝倫何由叔哉。所謂六府三事，即洪範皇極。而其仁可親，莫過於此。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	《周頌》：思文后稷，克配彼天，粒我蒸民，莫匪爾極。貽我來牟，帝命率育。無此疆爾界，陳常于時夏。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：此所謂極，即大學之至善也。蓋天以生物為心，其陰陽二氣，乾道坤道，何所不用其極乎。苟有一毫之未至，一息之未仁，則不足以生物，而不得謂之天矣。聖人以養民為心，其亙之租狂，亙之糜芭，何所不要其至乎。苟有一物之不褊，一土之不宜，則不足以養民，而不得謂之稷矣。此仁之至極，非周公莫能知之，而尊祖配天之祭，所由以義而興起也。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	《孟子》曰：人之有道也，飽食煖衣，逸居而無教，則近於禽獸。聖人有憂之，使契為司徒，教以人倫，父子有親，君臣有義，夫婦有別，長幼有序，朋友有信。放勳曰：勞之來之，匡之直之，輔之翼之，使自得之，又從而振德之。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">　</span><span style="font-family: 標楷體; color: #993300">錄曰：夫魚鼇不可以為命，木石不能以厚生，禽獸不足以興治，胥於陷溺者也。故民不食則飢，營窟則勞，然而良心之天固自若也。苟無教，則人心貿貿焉，人欲肆而天理窒。舉天下含齒戴髮之流而反，不如角者、鬣者、瓜而牙者之無以難也。何也。彼角者止於觸而已，鬣者止於逸而已，爪而牙者止於噬而已。若人而無天理以為之制，人欲以為之防，則其反覆狙詐，殘民害物，有不可勝言者矣。然後知玄王為法於天下，可傳於後世，非但曰小補云爾，其祀殷配天不亦宜乎。<span lang="EN-US"><br>
	</span></span><span style="font-family: 新細明體; color: #993300">
	《虞書》曰：皋陶邁種德，德乃降，黎民懷之。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">　</span><span style="font-family: 標楷體; color: #993300">錄曰：夫皋陶之德，何以謂之邁種耶。蓋刑者，民之心也，大則軀命關焉，小則康恥係焉。其加于民至切，而入人至深，民之畏之甚於水火也。夫苟雖知其重，而或攝嫌避疑，適巡畏縮，則不可謂之邁。亦有雖得其情，不能哀矜勿喜，期于無刑，則不可謂之種。一毫無所壅之，謂邁；一毫無所技之，謂種。此民協於中無以異於三聖，為粵若稽古不嫌同辭也歟。<span lang="EN-US"><br>
	</span></span><span style="font-family: 新細明體; color: #993300">
	益贊于禹曰：惟德動天，無遠弗屆。滿招損，謙受益，時乃天道。至誠感神，蚓玆有苗。禹拜昌言曰：俞，班師振旅。帝乃誕敷文德，舞干羽于兩階，</span><span style="font-family: 新細明體; color: #993300">七旬有苗格。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span lang="EN-US" style="font-family: 標楷體; color: #993300">&nbsp;</span><span style="font-family: 標楷體; color: #993300">錄曰：禹何以有是征乎。地平天成，遐邇一體，不可使一夫不被堯舜之澤也。益何以有是贊乎。成允成功，不曰滿假，不可以一事而存矜伐<span lang="EN-US"><br>
	</span>之心也。此至仁之澤，垂之萬世，尚有餘馥焉。今之君子，不可不知。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">《商書》曰：克寬克仁。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　</span><span style="font-family: 標楷體; color: #993300">錄曰：寬者以言乎其量也。寬可以加于仁乎。邵子曰：三王之世如秋。如秋，凌如也，不免于肅殺之威矣。故以二字贊湯，所謂代虐者歟。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	《史記》：湯出，見人張網四面而祝之曰：從天墜者，從地出者，從四方來者，皆罹吾網。湯解其三面，止置一面，更祝曰：欲左者左，欲右者右，欲高者高，欲下者下，不用命者，迺人</span><span lang="EN-US" style="font-family: New MingLiu; color: #993300; background: lime">#1</span><span style="font-family: 新細明體; color: #993300">吾網。漢南諸侯聞之，曰：湯仁至矣，及禽獸。歸之者四十餘國。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：此可見其克寬也。夫湯伐夏，救民者也。今觀其言曰：欲左者左，欲右者右，不用命者，乃入吾網。嗚呼。於物且然，蚓行一不義，殺一不辜，而得天下為之乎。後世亦有禁捕烏雀，立放生之碑者，何以不能服人耶。孟子曰：親親而仁民，仁民而愛物。湯以懋昭大德，建中於民，故因其及物之仁，遂致人歸之眾。倘為仁之功未至，偶有一念之施，而遽期其效甚者，役心于慈悲，殉志於清冷，專以不殺為德，好道為七，則亦徒然而已。此錄之意也。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	《大學》曰：穆穆文王，於緝熙敬止，為人君止于仁。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：上天之載，無聲無臭。仁至難言，可以淺近求之乎。肇端於念慮之萌，至微而不可見也。及其至也，天下莫能載焉，至褊而不可窮也。智周乎萬物，而不出於本心之中；道濟乎天下，而不外于一腔之內，此為人君者止于仁也。抑《詩》以穆穆，稱文王也。章又表而出之曰：天子穆穆。其與諸侯皇皇，何不伴也。天子者，如天運于上，天惟深遠而不可測，故能神其鼓舞，有不疾而速，不行而至之機。君惟深遠而不可測，故能極其慘舒，有不大聲色，不長夏革之妙。設使一鼓而雷，一潤而雨，皆能知之，則人將不貴之矣。一指而怒，一激而喜，皆能識之，</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">人亦何畏之有哉。此詩人之深意，不可以不知也。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">孟子曰：文王視民如傷。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　</span><span style="font-family: 標楷體; color: #993300">錄曰：此止于仁之心也。孟子曰：人皆有不忍人之心。是心也，其視民如傷之心乎哉。曰：文王之時，未有瘡庾者也，亦未有呻吟者也。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">
	蚓惠鮮懷保，不啻其至，何至如傷乎。而不知大聖人，未嘗自以為然也。夏暑雨小，民惟曰怨咨，春祈寒小，夏暑雨小，民亦惟曰怨咨。不特此耳，天地之大也，人猶有所憾。然則文王之心安得而不切切哉。此漸民以仁，至於淪肌泱髓，非可以一朝一夕求之也。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	昔者文王之治岐也，耕者九一，仕者世祿，關市譏而不征，澤粱無禁，罪人不孥。老而無妻曰鰥，老而無夫曰寡，老而無子曰獨，幼而無父曰孤，此四者天下之窮民而無告者也。文王發政施仁，必先斯四者。《詩》云：普以富人，一及此勞獨。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　</span><span style="font-family: 標楷體; color: #993300">錄曰：此止于仁之事也。所以謂文王以百里，非爻為天子也。方百里之岐，而八百年之施為氣象，舉在其中，此非為政於天下乎。乾稱父，坤稱母，民則吾同胞也。雖有榮獨鰥寡之殊，而聖人視之，若身之有疼癘焉，己之有疾痛焉。雖欲釋之，誰得而釋之；雖欲後之，誰得而後之。人惟不能肖天地之德，帥天地之性，是以賊虐無辜，播棄黎老，以自絕于天而不自知也，豈不哀哉。<span lang="EN-US"><br>
	</span></span><span style="font-family: 新細明體; color: #993300">
	《周南》：紡魚頫尾，王室如燬。雖則如燬，父母孔邇。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">　</span><span style="font-family: 標楷體; color: #993300">錄曰：此止于仁之效也。紂居天位為天子。天子作民父母，勢可以生殺，權可以廢置，而其向背之情乃如此。苟求其故，所欲與之聚之，所惡勿施爾也。故曰：桀紂之失天下也，失其心也。然則文王豈能招而來之，推而去之哉。觀乎人心，則見天心；觀乎民命，則見天命而已矣。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">《周頌》：綏萬邦，屢豐年。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">
	　錄曰：此聖人以仁事天之實，天心感應之至，非或者文飾之辭也。然則周饑克殷而年豐，果何所由乎。紂為天下逍進主，所任用非，剖剋聚斂，則疆禦暴虐。天心之厭惡，不啻雷電之威，豈叉擇人而施其擊搏乎。是故周之饑，商之烈也。及夫婦馬華山之陽，放牛桃林之野，黎民復業，良善得生，以稷之耕稼，教商之遺民。是故殷之安，周之福也。此錄外意也。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	《通鑑》：交趾南有越裳氏重譯而獻曰：道路遙遠，山川阻深，恐一使不通。故重三譯而來朝。周公曰：德澤不加，君子不饗其質。政令不施，君子不臣其人。譯曰：吾受命國之。黃耆曰：天之無烈風淫雨，海不揚波，已三年矣。意者中國有聖人乎，盍往朝之。周公歸之於王，稱先王靈神，致薦于郊廟。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">
	　錄曰：此書契以來所僅見者，不知當時何以致此乎。《中庸》曰：是以聲名洋溢於中國，施及蠻貊。丹車所至，人力所通，天之所覆，地之所載，曰月所照，霜露所墜，几有血氣者，莫不尊親。故曰：配天聖神，功化之極。故有此應也。夫周家積功累仁，干有餘年，以至文武成康之際，真元會合。天地於此而交，萬物於此而泰，上而三光曰月明，風雨時，下而九州山不童，川不竭；進而在疆，嘉禾生，岐麥至，退而在郊，鳳凰嗚，麒麟出，則遠而八荒，寧無重譯來王之事乎。此聖人至德淵微，自然之應。不然白狼白雉，何益於浸衰稽－首呼。韓何補於不振，至莽加之以褒頌，衹為篡竊之媒爾，可同日語哉。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	召伯巡行南國，以布文王之政。或舍甘棠之下，其後人思其德，故愛其樹而不忍傷，曰：蔽芾甘棠，勿剪勿伐，召伯所茨。蔽芾甘棠，勿剪勿敗，召伯所憩。蔽芾甘棠，勿剪勿拜，召伯所說。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span lang="EN-US" style="color: #993300">&nbsp; </span>
	<span style="font-family: 標楷體; color: #993300">
	錄曰：愚觀甘棠之詠，而知政教之入人與。夫恩澤之及物，譬之和風焉，播於春煦之時，而人不以隆冬之閉塞少之也；譬之甘雨焉，沛於長養之曰，而人不以大旱之枯稿忘之也。今去風公之時，不知其幾何，而誦其書，讀其詩，宛然遺恩之在目。不知生於其世者，又將何如。此君子所以油然於不忍人之政歟。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	南國諸侯遵召伯之教，服文王之化，能脩身齊家，以治其國。而其仁民之餘恩，又有以及於庶類。故詩人美之虞：彼茁者葭，一發五肥，于嗟乎縐。彼茁者蓬，一發五縱，于嗟乎縐虞。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　</span><span style="font-family: 標楷體; color: #993300">錄曰：以愚觀於二南之世，其君則麟也，臣則驕虞也，士則羔羊也，民則公侯也，胡其和氣之充塞乎。夫和者，天地之心，而神明之德也。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">
	主和德於上，百僚和集於下，則萬物之和有不期然而然者。故君暴虐，則臣鷹鷗矣。君松棘，則臣臬境矣。而國有蠻髦，野有兕虎，安在其草木之茂，禽獸之多乎。明永樂二年，周王獻驕虞，儒臣作頌亦如此。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	《繫辭》：天地之大德曰生，聖人之大寶曰位。何以守位曰仁，何以聚人曰財。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">　</span><span style="font-family: 標楷體; color: #993300">錄曰：從古以來，言仁者多矣。吾夫子始密察之。乾稱父，坤稱母，非有聖人成位乎。中則天地何由而位，萬物何由而育。故德不可以徒而視也。叉能體仁，然後足以長人。故位不可以虛而拘也。財者，民之心，得其民，斯得天下。故仁不可以汎而施也。蓋絮矩則曰仁，放利則曰怨，一言以蔽之，只在公私之間而已矣。<span lang="EN-US"><br>
	</span></span><span style="font-family: 新細明體; color: #993300">
	哀公問政，子曰：文武之政，布在方策。其人存，則其政舉，其人亡，則其政息。人道敏政，地道敏樹。夫政也者，蒲盧也。故為政在人，取人以身，脩身以道，脩道以仁。仁者人也，親親為大。義者宜也，尊賢為大。親親之殺，尊賢之等，禮所生也。故君子不可以不脩身，思脩身不可以不事親，思事親不可以不知人，思知人不可以不知天。天下之達道五，所以行之者三，曰：君臣也，父子也，夫婦也，昆弟也，朋友之交也。五者，天下之達道也。智、仁、勇三者，天下之達德也，所以行之者一也。或生而知之，或學而知之，或困而知之，及其知之一也。或安而行之，或利而行之，或勉強而行之，及其成功一也。一展公曰：夫子之言，美矣，至矣。寡人實固不足以成之也。子曰：好學近乎知，力行近乎仁，知恥近乎勇。知斯三者，則知所以脩身。知所以脩身，則知所以治人。知所以治人，則知所以治天下國家矣。凡為天下國家有九經，曰：脩身也，尊賢也，親親也，敬大臣也，體群臣也，子庶民也，來百功也，柔遠人也，懷諸侯也。脩身則道立，尊賢則不惑，親親則諸父昆弟不怨，敬大臣則不眩，體群臣則士之報禮重，子庶民則百姓勸，來百工則財用足，柔遠人則四方歸之，懷諸侯則天下畏之。齊明盛服，非禮不動，所以脩身也。去讒遠色，賤貨而貴德，所以勸賢也。尊其位，重其祿，同其好惡，所以勸親親也。官盛任使，所以勸大臣也。忠信重祿，所以士也。時使薄斂，所以勸百姓也。曰省月試，既稟稱事，所以勸百工也。送往迎來，嘉善而矜不能，所以柔遠人也。繼絕世，舉廢國，治亂持危，朝聘以時，厚往而薄來，所以懷諸侯也。凡為天下國家有九經，所以行之者一也。凡事豫則立，不豫則廢，言前定則不跆，事前定則不困，行前定則不疚，道前定則不窮。在下位不獲乎上，民不可得而治矣。獲乎上有道，不信乎朋友，不獲乎上矣。信乎朋友有道，不順乎親，不信乎朋矣。順乎親有道，反</span><span lang="EN-US" style="font-family: New MingLiu; color: #993300; background: lime">#2</span><span style="font-family: 新細明體; color: #993300">諸身不誠，不順乎親矣。誠身有道，不明乎善，不誠乎身矣。誠者天之道，誠之者人之道也。誠者，不勉祁，不思而得，從容中道，聖人也。誠之者，擇善而固，執之者也。博學之，審問之，慎思之，明辯之，篤行之。有弗學，學之弗能，弗措也。有弗問，問之弗知，弗措也。有弗思，思之弗得，弗措也。有弗辯，辯之弗明，弗措也。有弗行，行之弗篤，弗措也。人一能之，己百之。人十能之，己千之。果能此道矣，雖愚必明，雖柔必強。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　</span><span style="font-family: 標楷體; color: #993300">錄曰：為政在人，而不由於學問，可乎。此其所以首出百王卓冠群倫者。抑吾夫子之論政，達道達德，九經也。後世之論政，約法律令，條章也。以為《論語》 
	四字，終身未盡。亦有《 貞觀》 一編，千古冠越者，於此可以鑒矣。<span lang="EN-US"><br>
	</span></span><span style="font-family: 新細明體; color: #993300">
	孟子曰：人皆有不忍人之心。先王有不忍人之心，斯有不忍人之政矣。以不忍人之心，行不忍人之政，治天下可運之掌上。所以謂人皆有不忍人之心者，今人乍見孺子將入於井，皆有休惕惻隱之心，非所以內交於孺子之父母也，非所以要譽於鄉黨朋友也，非惡其聲而然也。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：夫所謂之忍者，以刃加於心而曰忍。心非可刃也，有形之鋒可避，無形之鍔難當也。是故齊宣王不忍一牛之死，至毀人宗廟，遷人重器，繫人旎倪，孰可忍哉。梁惠王不忍其民之饑，至東敗於齊，西喪於秦，南辱於楚，又可忍哉。蓋孟子之時，去古又遠，天下紛紛大亂，其於休惕惻隱之心蕩然鮮矣。雖爭以千言萬語，皆為是心所奪。若非吃緊以其良心真切之處，人人可得而驗者觀之，則亦何益之有哉。此赤子入井之論，發前聖所未發，不可以不錄也。<span lang="EN-US"><br>
	</span></span><span style="font-family: 新細明體; color: #993300">
	滕文公問為國，孟子對曰：民事不可緩也。《</span><span style="font-family: New MingLiu; color: #993300">
	</span><span style="font-family: 新細明體; color: #993300">詩》</span><span style="font-family: New MingLiu; color: #993300">
	</span><span style="font-family: 新細明體; color: #993300">
	云：晝爾于茅，宵爾索絢，亟其乘屋，其始播百穀。民之為道也，有恆產者有恆心，無恆產者無恆心。苟無恆心，放辟邪侈，無不為已。及陷于罪，然後從而刑之，是罔民也。焉有仁人在位，罔民而可為也。是故賢君必恭儉禮下，取於民有制。夏后氏五十而貢，殷人七十而助，周人百畝而徹，其實皆什一也。徹者，徹也；助者，籍也。夫世祿，滕固行之矣。《</span><span style="font-family: New MingLiu; color: #993300">
	</span><span style="font-family: 新細明體; color: #993300">詩》</span><span style="font-family: New MingLiu; color: #993300">
	</span><span style="font-family: 新細明體; color: #993300">
	云：雨我公田，遂及我私。惟助為有公田。＊由此觀之，雖周亦助也。設為庠序學校以教之。庠者，養也；校者，教也；序者，射也。夏曰校，殷曰序，周曰庠，學則三代共之。皆所以明人倫也。人倫明於上，小民親於下。有王者起，必來取法，是為王者師也。《詩》云：周雖舊邦，其命維新。文王之謂也。予力行之，亦以新子之國。使畢戰問井地，孟子曰：子之君，將行仁政，選擇而使子，子必勉之。夫仁政，必自經界始。經界不正，井地不均，穀祿不平。是故暴君污吏，必慢其經界。經界既正，分田制祿，可坐而定也。夫滕壤地褊小，將為君子焉，將為野人焉。無君子莫治野人，無野人莫養君子。請野，九一而助；國中，什一使自賦。卿以下必有圭田，圭田五十畝，餘夫二十五畝，死徒無公</span><span lang="EN-US" style="font-family: New MingLiu; color: #993300; background: lime">#3</span><span style="font-family: 新細明體; color: #993300">鄉，鄉田同井，出入相友，守望相助，疾病相扶持，則百姓親睦。方里而井，井九百畝，其中為公田。八家皆私百畝，同泰</span><span lang="EN-US" style="font-family: New MingLiu; color: #993300; background: lime">#4</span><span style="font-family: 新細明體; color: #993300">公田。公事畢，然後敢治私事，所以別野人也。此其大略也。若夫潤澤之，則在君與子矣。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">
	　錄曰：孟子告文公以七一之法，猶有子告哀公以盍徹也。而文公遂能使畢戰問井地，則其天資之美，較之哀公，可謂天淵矣。自書契以來、論仁政者，莫詳於此。然而君子未嘗不憮然嘆惜者。嗟乎。非言之艱，行之惟艱。三代之於後世，何以異哉。聖賢之法言，猶匠氏之繩墨，醫師之方衍也。不欲為方圓，則亦已矣。如具欲為方圓也，而曰：我般輸其可哉。不欲為緘砭，則亦已矣。如其欲為緘砭也，而曰：我盧如其可哉。故曰：有王者起，鈴來取法，是為王者師也。聖賢之究心，如是而已，豈若後世刻意於成功，期效於旦暮者同曰語哉。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">《禮記</span><span lang="EN-US" style="font-family: New MingLiu; color: #993300">·</span><span style="font-family: 新細明體; color: #993300">月令》：立春之曰，天子親帥三公九卿，諸侯大夫，以迎春於東郊。還反，賞公卿大夫於朝，命相布德和令，行慶施惠，下及兆民。是月也，天氣下降，地氣上騰，天地和同，草木萌動。王命布農事，以教道民。乃脩祭典，犧牲毋用牝，禁止伐木，恐覆巢，毋殺孩蟲，胎夭飛烏，毋麝母卯，毋聚大眾，毋置藏槨，掩骼埋貲。是月也，不可以稱兵。稱兵必有天殃。兵戎不起，不可從我始，無變天之道，毋絕地之理，毋亂人之紀。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">　</span><span style="font-family: 標楷體; color: #993300">錄曰：以月令終焉者，世降凌夷，仁道荒蕪，君德頹敗。惟聖人上奉天道，下盡人事，而在我亦以預養是心，而廣為仁之衍也。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">弘道錄卷之一竟</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">＃１『人』據文義疑作『入』。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">＃２『反』原作『女』，據文義改。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">＃３『公』據文義疑作『出』。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">＃４『泰』據文義疑作『養』。</span></td>
        </tr>
		</table>
    <p>　</p>
    <table border="1" cellspacing="1" width="100%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>