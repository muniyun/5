<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../CMTS000.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="100%">
        <font face="新細明體" color="#800000" size="5">明萬曆正統道藏續道藏</font><font size="3" color="#008080">(CH08)</font></td>
      </tr>
		<tr>
        <td width="97%" align="center">
    <p style="margin:0cm;margin-bottom:.0001pt">
	<span style="font-size: 24.0pt; font-family: 新細明體; color: #993300">弘道錄</span></p>
	<span style="font-size: 12.0pt; font-family: 標楷體; color: #993300">
	經名：弘道錄。明邵經邦撰。五十六卷。底本出處：《續道藏》。</span></td>
        </tr>
		<tr>
        <td width="97%" align="center">
    <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
	<span style="font-size: 18.0pt; font-family: 新細明體; color: #993300">弘道錄卷之十七</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　<b>　</b></span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體; color: #993300">義</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　<b>　</b></span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體; color: #993300">君臣之義</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">《</span><span style="font-family: New MingLiu; color: #993300">
	</span><span style="font-family: 新細明體; color: #993300">
	御製文集》：大明諭中原檄曰：自古帝王臨御天下，中國居內以制夷狄，夷狄居外以奉中國，未聞以夷狄治天下也。自宋祚傾移，元以北狄入主中國，達人志士每有冠履倒置之漢。及其後嗣沈荒，失君臣之道，又加以宰相專權，憲臺報怨，有司毒虐。於是人心離叛，天下兵起，使我中國之民死者肝腦塗地，生者骨肉不相保。雖因人事，實天厭其德而棄之之時也。予本布衣，因天下亂，為眾所推，率師渡江，居金陵形勢之地。奄及南方，盡為我有，民安食足。控弦執矢，目視中原之民久無所主，深用疚心。予恭天成命，罔敢自安。方欲遣兵北逐草虜，拯生民於塗炭，復漢官之威儀，慮民不知，反為我警，挈家北走，陷溺尤深。故先諭告兵至，民人勿避。予號令嚴肅，無秋毫之犯，歸我者永安於中華，背我者自竄於塞外。蓋我中國之民，天必命中國之人以安之，夷狄何得而治之哉。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">
	　錄曰：此我皇祖繼天立極，所謂本諸身，徵諸庶民，考諸三王而不謬，建諸天地而不悖，質諸鬼神而無疑，百世以俟聖人而不惑者也。或者及以同符漢祖為言。夫秦誠暴矣，分封三代千有餘年，猶吾中國也。岐豐之地，文王用之以興二南之化，猶吾人民也。豈若元之腥擅污穢、侏離左衽者哉。雖曰威滅六國法制，黔首其視，次壞禮義，瀆亂人倫，又有問矣。自吾夫子內華外夷，撥亂反正之後，二千有餘年而大義復伸。讀斯文而不祇肅仰嘆者，嗚呼鮮矣。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">《</span><span style="font-family: New MingLiu; color: #993300">
	</span><span style="font-family: 新細明體; color: #993300">名臣錄》</span><span style="font-family: New MingLiu; color: #993300">
	</span><span style="font-family: 新細明體; color: #993300">
	：明祖初起淮右，舉湯武吊伐之事，有識之士雲附景從。於時股肱心膂之臣皆英武傑特超邁之才，若純誠厚德顓顓焉。尊主庇民為心者，中山武寧王徐達其首也，次開平忠武王常遇春，次岐陽武靖王李文忠，次寧河武順王鄧愈，次束歐襄武王湯和，次黔寧昭靖王沐英。尚書彭韶述贊曰：天眷聖明，篤生賢輔。削平草雄，翼我洪武。反狄陰山，雪恥千古。攻城弗屠，手完藏府。錫爵分茅，以有魏土。奠彼朔野，莫敢予侮。氣作山河，不物以腐。常遇春贊曰：長材偉貌，猛如彪虎。手提椎埋，早歸真主。強漢偽昊，席捲以舉。長驅入燕，光復中土。錫砟疇封，以開鄂渚。允矣元戎，赫然威武。廟祀於通，血食千古。李文忠贊曰：勳戚之曹，一世人豪。淹貫草籍，曾是六韜。甲裳盡赤，家有戰袍。宋元故都，兼舉並包。宣威萬里，實為爾勞。庸建上公，以國於曹。追王廟食，沒膺寵褒。鄧愈贊曰：惟我順王，洸洸大夫。功參佐命，義旗之初。氣蓋六軍，視敵如無。何堅不陷，何強不鋤。吊民禮士，慰彼來蘇。節鎮八州，恩信以敷。稽古凌姻，褒鄂為徒。湯和贊曰：堂堂襄武，豐沛故人。股肱之佐，心膂之臣。從下江束，奄舉甌閩。摧堅撫順，吊伐用伸。六合一統，允藉元勳。釋兵以老，情寄彌親。功當兀首，李鄧其倫。沐英贊曰：於惟昭靖，早育潛宮。智勇自奮，克叔戎功。戰守方隅，闡寄攸崇，西南底定。元室遺宗，負固有年，拒命弗通。一鼓平之，莫不率從。即彼開府，以錫世封。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">　</span><span style="font-family: 標楷體; color: #993300">錄曰：先之下中原之檄者，華夷之大限，天人之順理，所謂堂堂之陳，正正之旗也。繼之以六王之贊者，虎嘯而風烈，龍興而致雲，所謂同聲相應，同氣相求也。孟子曰：五百年叉有王者興。其問鈴有名世者，此天地閉而復闢，日月晦而復明，中華屯而復泰，人類雜而復分。唐虞三代以來，未嘗有之大亂，亦未嘗有之大治也。故以終君臣之義焉。至於嘉言善行可以範世者，列於其左右。<span lang="EN-US"><br>
	</span></span><span style="font-family: 新細明體; color: #993300">
	王文端公直天性嚴重，寡言笑，居家儼然；及至接人，和氣可掬；學富才敏，屢典春，闈，得人最盛。在翰林三十年，恭勤不息。及位冢宰，益加謙慎。時罷廷臣，薦舉人才，專屬吏部。公留意拔擢，委任部屬。及御史出巡，必令慎選。自是振肅多號得人，奔競之風為之頓息。劉文安公嘗謂：公始焉，歷文章之任，至學士；中焉，膺政事之寄，至冢宰；終焉，履道德之選，至師傅。此三地位，公論皆以為堪之而無異辭。且當其時，雄辭大冊之鼓動於聽聞，甄賢拔俗之各伸其績效，雍容調堂、儀範草辟之仰配乎古昔，至於今猶可追羨遐思，不容泯也。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	王忠肅公翱端方強毅，清白儉約，循理守法，一毫不苟&#65287;，事無巨細，一經陸歷，終身不忘。有所當行，寢食不遑，坐以待旦。第宅不改於舊，公餘退食朝房，非朔望時令謁先祠未嘗歸家。門無私謁，苞直不敢近；權勢囑託，婉而拒之。故人畏而不怨，累遭變故無他虞，於恩仇一不介意。嘗曰：吏部豈報復之地耶。李文達曰：皋陶言九德，王公有其五，亂而敬，擾而毅，簡而廉，剛而塞，強而義。劉文安又曰：公出而撫治於名方岳，窮邊塞。南若江廣，摧沮豪俠，寧帖蠻僚。西若關陝，羌戎服其令。束若遼碣，夷酋懾其義。獵抗滔天猾夏，而公所在屹若鉅防，召正銓衡，閱景泰天順成化，紀年屢更而任遇無改，不惟服其經略之大，而處事亦無滲漏故也。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	王端毅公恕歷事五朝，正色危言，辯別邪正。嘗知楊州，民為立石頌德。撫鄭陽，會襄陽盜起，召公勦殺。劉千金等大師欲縱兵搜山，公不可，榜諭流民復業，為建生祠繪像事之。巡撫雲南時，鎮守內臣，私市外夷，誅求無厭，人莫敢問。公言：昔交趾鎮守，非人致。一方陷沒，騰衝麓川叛逆。今曰之事殆又甚焉。凡九閱月疏二十上，直聲動於天下。及撫南畿，中官王敬乘傳束南，搜索奇玩，所至驚懼，公具言失人心，損國體，傷和氣，召災珍。詔收捕下獄，中外稱快，謂有回天之力。轉南京兵部，尚書，時員外郎林俊以諫建永昌寺下獄，公為論救，有旨令致仕。孝宗即位，召為吏部尚書，裁仰僥倖，褒獎名節，甄波淹滯，無敢以私。于如鉅鹿耿公、華亭張公、襄城李公、莆田彭公、吁江何公、太原周公、錢塘倪公，皆海內人望，引而置之當路，以弼成弘治之化。天下之人至今稱三原者猶未已也。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	馬端肅公文升立朝五十餘年，以身殉國，不避艱險，性介特，寡言笑，不尚華侈。初按山西湖廣，所至有聲。陞福建按察使，遇鎮守擾民，輒繩以法，民戴其德，歌謠載道。固原土夷滿四倡亂，公為都御史生擒之。時流賊蜂起，漢中李鬍子、潼關火竭兒、滿城王彪各聚眾劫掠，殺敵官軍，其鋒甚銳，悉以計除之。尋常節制三邊北虜，深入檄召諸路兵按伏湯羊嶺，虜至遇伏擒斬數多，因改其嶺為得勝坡。遷兵部侍郎，適遼束有警，公以諳練戎務往備之，制五花營八陳圖以訓士卒。復上禦邊十五事，皆切時宜，虜患遂息。建州女直叛，命公復往，適都御史陳鐵欲誘殺進貢夷人，以掩己過。太監汪直復恃寵倖功，陰主鐵議，因公與汪抗禮，奴視其左右，鐵遂厚賂傾公。汪還誣奏公妄啟邊隙，遂坐謫。戍直敗，詔復撫遼束。，至是凡三往，皆樹奇績，束人至今思之。遷兵部尚書，哈密反覆為變，公謂：若專示以恩而不加之以威，彼終不知畏。勸令肅州副總彭清統番漢兵襲殺，威聲大振，阿黑麻以是畏威悔過，遣使入貢，并以陝巴金印來歸，西域遂寧。虜酋火篩擁眾寇大同，勢甚猖獗，京城戒嚴，上親召至內殿，咨以戰守之策，因舉保國公朱暉等整棚官軍，且令各邊謹斥堠，修戰具。吏黜有備，即時遠遁。轉吏部尚書。弘治年問孝皇御煖閣召公面諭，天下諸凡國務咸得稽察，仍命中官扶栩下階。是歲大考，各省官敵知去不職一千餘員，無異議。正德改元，懇求謝政。自公去而人政一變，升降之機其索矣乎。韓忠定公文風骨王屹，舉止凝重，雍粹若天成，加以奮勵，充養自給，舍迄藩岳部院四十餘年，歷事三朝。受知列聖，夙夜圖報，甩勉忠益。為戶部尚書，陳革弊七事：一開中引盥之弊，二興販私盥之弊，三賤賣官盥之弊，四買補殘盥之弊，五夾帶殘盛之弊，六越境賣盥之弊，七運司廢弛之弊。指摘剴切，於是數十年積弊無遺，公私告便。時宣大聲息甚急，需索供億，復值大喪大婚相繼，並內外及各王府諸邊賞賜費用不貲，悉心經畫，緩急以濟。及蘗堅、劉瑾依、憑宿愛蒙蔽聖聰，蠱惑百出，每以夜為曰，荒湛無度，因而盜弄威福，虐焰橫空，縉紳凜凜，率自顧以避。公追痛孝皇，探以宗社為憂，首倡府部科道等官，伏闕抗章，暴露罪狀，繼之以泣，乞置諸法守正。被害，直道勁節，丕振中外。劉閣老健嘗曰：國家養士百五十年，當其時只養得箇韓貫道者。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	劉忠宣公大夏得君尤重。弘治中為兵部尚書，戴珊為左都御史。孝皇有大政，每召二人面議，曰：事有不可，欲召卿商量。又以非卿部內事而止。今後有當行當罷者，卿可寫揭帖密封進來。對曰：不敢。上曰：何也。大夏曰：先朝李孜省可為鑑戒。上曰：與卿論國事，豈孜省營私害物者比乎。曰：臣下以揭帖進，朝廷以揭帖行，與前代斜封墨動相去不多。今宜遠法帝王，近法祖宗，大事外付之府部，內咨之閣下可也。如用揭帖，曰久上下俱有弊，且非後世法。臣不敢效順。上稱善。嘗與昊廷舉書曰：居官之道以正己為先。所謂正己，非特當戒利，亦當遠名。苟有意近名，則凡事皆有所為而為，即程子所謂今之仕者為己也。特此以往而欲政善民安，以成佐理之功，恕不可得幸，熟思而自考之。事上治下，皆當主之以誠，行之以恕。誠則自然動物，恕則能體上下之情。體其情而感動之，將無人不可馭，無事不可為己。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	戴恭簡公珊德性和，粹中耿耿，不苟合，而洞達無城府，為左都御史，益自檢律，務持風紀，雖薄書之細必極精竅。嘗與吏部考察京官者一，考天下官者再。弘治乙丑，與劉大夏面議事畢，上令中使出白金二錠以賜，且諭曰：朕聞朝覲曰，文官避嫌，有閉戶不與人接者，如卿等。雖開門延客，誰復以賄賂通也。朕親知，故有是賜。且命不必朝謝，恐他大臣知之，未兔各懷愧懼也。及上親鞠大獄，諸司震悚，公從容應對。時有所開拆，天威頓霽。上知公清慎，每廷奏宣面問，至移晷刻。其見重有如此。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	張簡肅公敷華風釆凝定，不妄言笑，奉公秉法，望重一時；辯義利若黑白，事有不可不曲為遷就，進退得失未嘗一動其心。初為庶吉士，李文達，彭文憲欲留官翰林，公與劉束山力辭不就，後皆以政事為世名卿。故實疑清望之士，往往不樂錢穀。公兩司財賦，事皆優贍，而冰蘗之操可通神明，溫雅不隨，果介不刻，愛憎喜怒不加之，意端慮慎，動凝然靜密，而貪殘嬌偽者自革。蓋其廉能公斷根於性本，發於心源，賁之以文章學問，故抱負設施粹然不見其邊，自可久而不變。所謂大受之器也。為左都御史，請嚴天下有司貪酷奔競之禁，會識重獄，有寵臣坐法，或疑當末臧，公執不可卒從，重議遺命所屬，猶謂不以悖貨累其子孫，蓋至死不亂云。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">
	　錄曰：愚觀文端公而下，其典刑風範往往相似，而祿位名壽大抵亦同。然愚嘗求之。李獻吉有云：國制文極於六曹，尚書官之北斗，天造不論夏奏，經綸憫幅。太宗北征，全國是屬。三楊公亮寅協熙，績臺省，坐臻太平。君佚臣勞，所謂代天之相。英廟之遇文達，略比馬周吁俞一德，密畫顯斷，萬幾精嚴，局體一變。成化問三原王公恕、河州王公汰、單縣秦公絃、封丘黃公紱、巍然輩· 
	出，居則岳峙，動則雷擊，大事斧斷，小細海畜，帷惺佞幸，請劍鈴拯，使見之者畏，關之者懾。斯其人死生富貴足動之哉。然較之大順以前則殊矣。時興位不同耶，委任權力殊耶。弘治中，華客劉公大夏、洪洞韓公文、鈞陽馬公文舟、靈寶許公進、陽曲周公經、盧氏耿公裕、金陵倪公岳、安福張公敷華咸稱名卿，然志存納約，行在精密，苟濟其事，小枉安焉，局體又變矣。雖形跡罔暴，義遵矯直，亦運數然歟。自言路志伸，毀譽進黜，氣敵滿盛，公卿欽遜。正德以來，遂靡靡難睹，亦諸人甘寵歸譽，稍有嘉矣，便立祠樹碑，要歌徵一頌，鏤板鐫石，惟恐不流今信後也。此意既橫，機巧自生，工言論務彌縫，斯又一變。足為傳論云。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	都御史顧公佐性嚴守法，剛稜不撓，舉正嫉邪，吏民畏服。為應天府尹，勳豪貴戚為之斂手，政聲赫然比之包孝肅。宣宗嘗問：廷臣中，誰可使掌憲。楊士奇曰：通政使顧佐廉公有威，任御史及按察司獨著風釆。楊榮曰：嘗為京尹，政清弊革。上喜，乃陞右都御史，憲度嚴明，奏黜不肖二十餘人，下至吏卒悚惕凜凜，未嘗口毀譽人。旦暮束朝房小憩，獨處小夾室，非公事未嘗與諸司草坐。雖遭時得君之盛要，亦有摺伏彈壓之實焉。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	秦襄毅公絃剛毅廉介，威望素著。為御史侃侃奉職，綽有風裁。及巡撫陝西時，秦府校尉肆橫，民苦之，公悉擒治不少貸。王不能堪，奏公欺滅。憲皇怒，逮下錦衣獄，命內臣尚亨籍其家，止得黃絹一疋故衣數事，亨回奏狀。上嘉嘆良久，韶釋公擊，且賜鈔萬貫以旌其廉，調撫河南巨鐺。汪直亦以事至，汪時竊弄威福，聲勢垣赫，他巡撫率屈禮以見，公獨與抗禮，略不為屈。汪亦知重公，不為較。後回京，上問各省撫臣賢否，汪獨稱公。及為左都御史，風釆益峻，人謂有顧佐之風。尚書王公汰賦性正直剛毅，一毫不能詭隨於人。為給事中，值正統己巳之變，王振專權誤國，致乘輿播遷。瑯王初監國，於午</span><span lang="EN-US" style="font-family: New MingLiu; color: #993300">‘</span><span style="font-family: 新細明體; color: #993300">門視朝，百官彈劾奸臣罪狀，錦衣衛指揮馬順從旁呵：各官起去。汰遂起拉馬順首，曰：此正奸臣，當除去。監國退，百官拳歐馬順以死。及虜入寇直犯京師，命董師禦之，即戎服鞭馬赴軍，號令區畫，咸適機宜，卒官兵部尚書。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	尚書黃公紱廉峻直執，遇事颼發正色，山立即重，性時貴弗恤也。智巧所避，毅然肩之。為郎中時，人業以硬黃目之。及任湖廣布政，僧繼曉以妖衛媚上，遂奸眠食，回鄉掃墓，實以進生耳，乃令武昌府計留之。居無幾果敗，檻車送京誅之。後為左都嚴甄御史，量能委之，火其差簿，於廷曰：事貴得人。資勞久近，豈立官意哉。所上奏議及政蹟並所著詩文，悉棄不留。至如江南食盥殘鈔，民苦包攬，拾勒呻吟，公為戶部尚書，力條其折徵銀狀以聞，至今便之。不容口比之，自章嘉矣。汲汲流今信後者，得與失不較然白哉。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	都御史軒公輓為監察御史，獨振冰蘗之聲。為按察使，布袍蔬食，同僚多不能堪。及陞都御史，清操愈厲。南京歲時詣禮部，拜表慶賀，至則屏居一室，撒去侍燭，朝服端坐，寂無一言，待鼓嚴而出禮畢，不告於同事者，竟御肩輿而歸。平生俊偉之節，惟恃公牘之存問，令吏寫數十大冊，以為他日傳世考云。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	都御史楊公繼宗性資頭直，言動不凡。初為刑部主事，獄中重囚栓桔年久，多死於臭腐，每提督必給與飲食，令三日一櫛沐，蘇活人命無等。王忠肅公薦知嘉興府，在任止帶蒼頭一人，如旅寓然。滿九載陞浙江按察使，一時憲綱為之振舉。初諸司所用咸辦於下，鎮守中官供給浩繁，一切革去之。軍民愛之如父母，官吏畏之如神明。尋陞都御史，巡撫，順天。外戚宦寺多占民問地土，悉奪還之，權貴斂跡。為人好善，惡惡出於天性，不苟與人合。人亦憚其方嚴，至忠孝大節，議論風釆，雖庸人孺子皆知其名焉。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：孔子曰：吾未見剛者。又曰：根也，慾焉得剛。釋之者曰：人有慾則無剛，剛則不屈於慾。若數公者寧非其人乎哉。大明麗空邪枉屏塞，高大光明之氣充滿宇宙，豈無至大至剛直養無害者出於其間。此其所以斷然配義與道而無一毫委靡餒飲之私也。嗚呼盛哉。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	李文毅公時勉，少負大志，勤於問學，窮性命道德之奧。初授刑部主事，改翰林院侍讀。永樂十九年三殿災，詔求直言，公陳十五事，皆中時病。有旨允十四事而行之。洪熙改元，復以時政違節，條上二本面奏。上怒，命武士撲以金爪十六七，臉肋之骨已斷其三，曳出不能言，尋改為御史，令曰問囚一起，言事一章，至三上乃下錦衣衛獄。先是折臉內向不相著，醫用挺柱，而斷骨忽自接，人以為忠誠所感，遂外病一月而愈。宣德元年冬，駕幸萬歲山，召問以激怒先帝之由，詢至數四，始誦言之，至第六事少止。上曰：事尚有，何以不言。對曰：天威嚴重，臣不能記其詳。上笑曰：是第難言耳。汝之稿在否。對曰：已焚矣。遂得宥。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	劉忠愍公球，正統中任翰林經筵講官，悻悻於開導啟迪，議論慷慨，不阿比權貴，平居憂時之心恆切。值北虜數來貢，公深以為慮。已而麓川不靖實，王振操柄之初，逞其私怒，大舉兵伐之。公上章欲罷兵屯田，以招降之，而專意於西北邊防，以備虜寇。麓川再叛，再發兵征討，公復陳十事。其一言：陛下宜親政務，權柄不可下移。王振覽之大怒，欲嫁禍無由。適編脩董璘自陳願為太常卿，得罪振，令錦衣衛指揮馬順深探其獄，謂公畫此謀，誣為朋黨。陛前拌去，卒斃於錦衣獄。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	鍾恭愍公同，景泰問拜監察御史。先是正統中皇太子已立，至是建議者欲易之。同憤其議，願獻狄梁公之誠，脫受比干之慘，無所憾，詞氣嚴正，繼之以泣，大略言宗社之本在儲位，宜復不宜緩，兼陳一切弊政，遂大性。旨下錦衣衛獄，死焉。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：三公同心一德者也，或死或不死。死者完節於一時，遊神於八表，與曰月爭光，宇宙生色。不死者，神為之呵護，鬼為之被除，掩瑕於尺璧，完玷於白圭。甫未瑜時，褒顯闡揚，又非若幽隱冥漠為厲為魁者可比，皆足為萬世之榮也。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	于肅愍公謙少秉大志。弱冠登進士，授御史，正色敢言，超拜兵部侍郎，年方三十，歷河南、山西巡撫一十八年，始回理部事。正統己巳，北虜酋也仙入寇。時太監王振擅權，勸上親征。公與尚書鄘墊請留不聽，車駕幸狼山，土木倉卒不為備，虜騎奄至，王師敗績，屬車北狩，京師大震，公時居留聞報大慟。聖烈皇太后知公名，進兵部尚書。時三營精銳盡簡征行，所留老弱單敝，一時搔動，事端萬緒，公運用一心，百萬生聚，九廟社稷倚為安危，擁立景皇帝，遙尊英廟為太上皇。於是天下始知有君，南北道通，朝貢畢來，戰守之具一月完備，士氣復振，人心乃定。太監喜寧降也，先遂為其用，盡以細大告之，因為嚮導奉駕，趨紫荊關，京師戒嚴，往往挈家南奔。又侍講徐理妄言占象，倡議南遷，公慟哭於廷，抗言：京師天下根本，宗廟陵寢成在，百官萬姓帑藏倉凜備具，若一動則大勢盡去。宋南渡之事可監。已遂，堅持固守之議。簡親信及戚碗重臣環衛宮闕，以強幹有志節給事中等官王汰等監守九門，盡令郭外攜挈入城仍行，虜所經由堅壁清野，固守勿戰。誓以率先，將士躬環甲冑，軍於德勝門外，閉闔城門。以死泣諭三軍，曉以國恩，忠義難得，事機一失，死亡立至，眾生不如死。由是人人感奮，勇氣百倍。十月之朔也，先復入關傳言送駕還京，長驅直前，我軍堅不為動，虜知有備稍自引卻。喜寧嗾也，先邀府部重臣出城議和，併邀金帛等物計以百萬，將因媒孽釁端。廷議莫能央。公曰：今曰計止知有軍旅事，他非所敢聞。七日我謀益審，奉駕就寬燥地，與虜營離隔，乃砲擊其營。虜死砲下不可勝計，始大沮宵遁。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">　</span><span style="font-family: 標楷體; color: #993300">錄曰：我明景皇帝過於宋高宗遠矣。觀基施為氣象，雖出於一時運籌帷惺次勝千里之功，然能堅心定志不為少變始也。納王站之說而馬順就誅，繼乃殉林聰之謀而王振段入，繼又直葉盛之論而扈從失律者，追討無遺，較之耿南仲、黃潛善、汪伯彥，既無所與其謀。視彼罷李綱以謝金人之師，罷宗澤以褫忠義之氣，罷岳飛以快奸談之心者大有問矣。此商文毅公縷言：景皇帝大有社稷之功。為是故歟。至於于公之死，亦春秋之義，以報知主於地下。故一則曰留一腔子，二則曰留一腔子，夫豈不知也哉。向使有一毫顧戀之心，則昔之善謀皆為瓦裂，鈴不能照然明白。嗚呼。君臣之問可謂義矣。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	孫忠烈公燧，巡撫江西時，宸濠橫逆剝民，蠹政潛謀不軌。公至首舉官校之虐害良善，奸民之侵奪財產，樂官之白晝殺人，啟請具獄。濠忌乃駕惡他郡，王將軍自懲以文其過。公雖知覺，然逆謀未露，且屢疏罪狀，匿不得聞，惟密與巡按御史李潤、范轄、參議陳洪謨、副使許達先後協謀，峙糧備兵，布官要害，內以防其舉動，外以戢其黨輿。會南昌人張儀備告御史蕭淮，淮乃暴上其狀，遣勳戚重臣。戒諭未至，而逆校林華自京師馳報，濠懼遂反。己卯六月十四日，因生辰宴，各官入謝，濠立露臺曰：太后有密旨，令我起兵監國。公請密旨看，濠語塞第曰：不必多言。我往南京，汝保駕否。公曰：天無二日，臣安有二君。祖宗法令，誰敢有違。濠怒，卻入殿庭易戎服，出呼公罵曰：我何負於汝，奏我七本。公亦曰：朝廷何負於汝而汝反。一時官屬駭愕。獨許忠節公逵反覆辯論，以為不可，且厲聲曰：我輩方面大臣，何得如此。濠怒曰：許逵何言。逵曰：惟有赤心耳。肯從汝反乎。遂喝令縛二公曳出。逵顧孫公曰：早聽我言，當不至此。蓋嘗有先發後聞之謀，為人所沮。許既就縛，慷慨激烈，厲聲大罵不絕口，遂偕遇害。死之日，烈曰方熾，奄忽陰噎慘淡，軍民無大小皆泣。事聞贈官賜謐，命有司立廟並祀，額曰：旌忠。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	　錄曰：愚觀二公之死，上以振千古不繼之英風，下以作百代不泯之生氣；前以遏淫人不臣之顯禍，後以卻朋奸不．測之隱謀。豈曰小補之哉。始公之仕也，當太平全盛之治，孰不曰保無虞害，豈期禍起內藩，變生親屏。惟公毅然當之。蓋其生也，如無生。故七疏以禱其裹，百方以剪其翼。其死也，如無死。故正言以奇其禍，饅馬以賊其行。從容慷慨之義，兼而有之。此其可重一也。武皇御極，群邪迭興矯誣，淫黷之行不可以藥，人莫不腐心疾首。自聞天無二日，臣無二君之語，凜凜乎秋霜烈日，然後思亂之心從革，激烈之氣益伸，死孝死忠蓋有不期然而然者矣。此其可重二也。漢之中葉有七國之變，唐亦有漁陽之兵，皆流毒延禍。及寧庶之亂，其謀不為不深，惡不為不稔，五旬而舉之，原其所自，漢無一人死難。唐至二十四郡之後，始有顏氏之子馬賊不屈，豈如今日頸血濺其汙輪，奮聲奪其偽命，慘愴而陰雲變色，叱晉而伏雪騰空，君子已先期其叉珍矣。此其可重三也。大懸底平王國克正，天道既明而復蔽，皇路既開而復窒，忠良之慮禍亦幾矣。然卒無金甌之玷者，正以人心難易，則雖有懿羿操莽將亦徒然，而況么魔虫鼠之孳哉。此其可重四也。四者，不違天，不後幾，不失已，不憤事。故曰：非小補也。觀者不可不知。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">弘道錄卷之十七竟</span></td>
        </tr>
		</table>
    <p>　</p>
    <table border="1" cellspacing="1" width="100%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>