<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../CMTS000.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="100%">
        <font face="新細明體" color="#800000" size="5">明萬曆正統道藏續道藏</font><font size="3" color="#008080">(CH08)</font></td>
      </tr>
		<tr>
        <td width="97%" align="center">
    <p style="margin:0cm;margin-bottom:.0001pt">
	<span style="font-size: 24.0pt; font-family: 新細明體; color: #993300">弘道錄</span></p>
	<span style="font-size: 12.0pt; font-family: 標楷體; color: #993300">
	經名：弘道錄。明邵經邦撰。五十六卷。底本出處：《續道藏》。</span></td>
        </tr>
		<tr>
        <td width="97%" align="center">
    <p class="MsoSalutation" style="line-height: 150%; margin-top: 0; margin-bottom: 0">
	<b><span style="font-size: 18.0pt; color: #993300">弘道錄卷之五十五</span></b></p>
	<p class="MsoSalutation" align="left" style="line-height: 150%; margin-top: 0; margin-bottom: 0">
	<b><span style="color: #993300">　　</span></b></p>
	<p class="MsoSalutation" align="left" style="line-height: 150%; margin-top: 0; margin-bottom: 0">
	<b><span style="color: #993300">信</span></b></p>
	<p class="MsoSalutation" style="line-height: 150%; margin-top: 0; margin-bottom: 0" align="left">
	<b><span style="color: #993300">　　</span></b></p>
	<p class="MsoSalutation" style="line-height: 150%; margin-top: 0; margin-bottom: 0" align="left">
	<b><span style="color: #993300">朋友之信<br>
	</span></b><span style="color: #993300">
	《皇王大紀》：舜年二十，孝友聞于人，有友七人焉：雄陶、方回、續牙、伯陽、東不訾、秦不虛，靈甫。當此之時，口不設，言乎不指，麾執玄德，於心而化，馳若神使。苟無信，雖口辯而戶說之，不能化一人。<br>
	　</span><span style="font-family: 標楷體; color: #993300">錄曰：七人，皆不可考。若以三墳五典人所不見而言，所不知尚多矣。錄之。</span><span style="color: #993300"><br>
	《大學傳》曰：與國人交，止於信。<br>
	　</span><span style="font-family: 標楷體; color: #993300">錄曰：文王之國，所與之交者，何人也。有伯夷太公為之表師，有大顛閎夭散宜生南官括為之左右，有疏附先後奔走禦侮為之服從。芍根衹不立，則一言一行無非佞僥。苟且責戾罔極之事，而以服事殷，亦虛文矣。故不日朋，而日國人，蓋以三分天下，有其二言也。</span><span style="color: #993300"><br>
	《論語》：孔子曰：朋友信之。<br>
	　</span><span style="font-family: 標楷體; color: #993300">錄曰：五常之信，猶五行之土，所賴以踐履篤實，成始成終者。苟為不然，則性與天道不過口耳之傳。躬行君子未為允蹈之學，而以我為異，以我為隱，以我為有知，畎我為多學，紛紛然矣。惟信也，故無言如天，無輓如地，兩端不以為竭，四教不以為煩。語而難顯，默而難藏，果而確而已矣。厥後以萬世為士，其崇德報功，亦惟在是。然則，豈非聖志之所立乎。</span><span style="color: #993300"><br>
	又論弟子之職，曰：謹而信，汎愛眾而親仁。論君子之學，曰：主忠信，無友不如己者。<br>
	　</span><span style="font-family: 標楷體; color: #993300">錄曰：弟子之職，未志於學者也。若夫君子之學，則皆大人之事。然一則日饉而信，一則日主忠信，無相別，何也。蓋學與時習，悅與朋來，皆夫人性分中事，由初學以至入聖，一也。人惟不察乎此，或於初學之士，問隊饉信為務，至大人之事，便以信為末節，友為戲弄，不知治國平天下之要道，不外乎忠信以得之，驕泰以失之。然則君子豈可不務忠信，以為之本乎。</span><span style="color: #993300"><br>
	曾子曰：與朋友交而不信乎。<br>
	子夏曰：與朋友交，言而有信。<br>
	有子曰：信近于義，言可復也。<br>
	</span><span style="font-family: 標楷體; color: #993300">
	　錄曰：從古有言信，萬事之根柢也。何獨倦倦於朋友歟。蓋父子天性，兄弟懿親，君臣義合，夫婦形交，皆有截然之定分，心志不容於不同，言行不容於不顧。至於朋友，東西南北之人，一旦聚首，無骨肉之親，無天定之分，其中之所底，意之所從，未可必然。苟非信以存乎其間，其勢未有如君臣之不可進，夫婦之不可反，父子兄弟之不可離者。衷之不恤，握手何知；言之不顧，拍肩徒若，又不啻如谷風之所怨，鬼域之所譏矣。然而至要至要者，莫如約信而合其宜。苟不合於宜，則固有所謂死黨者，有所謂市交者，有所謂尾生白公之行者。三子在於聖門，守約莫如參，篤信莫如商，務本莫如若，信道立矣。有朋之樂，直其如此，學者其可忽諸，其可忽諸。</span><span style="color: #993300"><br>
	子使漆雕開仕，對曰：吾斯之未能信。子說。<br>
	　</span><span style="font-family: 標楷體; color: #993300">錄曰：孔子曰：古之學者為己，今之學者為人。為己者欲得之於己，吾斯之未能信也。為人者欲見知於人，有民人焉，有社稷焉，何必讀書，然後為學也。嗚呼，知子羔之賊，則知夫子之說矣。</span><span style="color: #993300"><br>
	告樊須曰：上好信，則民莫不敢用情。夫如是，四方之民褪負其子而至矣，焉用嫁。<br>
	</span><span style="font-family: 標楷體; color: #993300">
	　錄曰：他人有心，予忖度之。聖人未常廢情也。無情者，不得其辭，亦未嘗任情也。然此豈須之所可及哉。雖然賢者識其大者，不賢者識其小者。伊尹躬耕，周公明農，跡也。推其心，則樂堯舜之道，與兼三王之事。是故匹夫匹婦有不被堯舜之澤者。若已推而納諸溝中，何嘗不用情乎。天無烈風迅雨，海不揚波，已三年矣。意者中國有聖人，何嘗不好信乎。吾儒所以配天享地，不與區區四民同者，正惟在此。以是為訓，猶有陳良之徒陳相，盡棄其學，而學許行者。</span><span style="color: #993300"><br>
	《左傳》：季札使過徐，徐君好札劍，弗敢言，札心知之，為使上國未獻。還至徐，徐君已死，乃解其劍擊徐君家樹而去。從者曰：徐君已死，尚誰與乎。禮曰：不然。始吾心已許之，豈以死而倍吾心哉。<br>
	</span><span style="font-family: 標楷體; color: #993300">
	　錄曰：徐君欲劍之意，未露也，札以心而知之。即壽夢立札之意，亦未露也，札亦以心而知之。其繫非劍也，將哄明己之信也。是故心不可倍，則國之不可受，斷然明矣。<br>
	</span><span style="color: #993300">
	韓宣子有環，其一在鄭商，既成賈矣。商人曰：必告君大夫。韓子請諸子產曰：日起請夫環，執政弗義，弗敢復也。今買諸商人，商人曰：必以聞，敢以為請。子產對曰：昔我先君桓公，與商人皆出自周。庸次比耦，以艾殺比地，斬之蓬蒿華翟，而共處之。世有盟誓，以相信也。曰：爾無我叛，我無強賈。母或自奪，爾有利市寶賄，我勿與知。恃此質誓，故能相保以至於今。今吾子以好來辱，而謂敝邑強奪商人，是教敝邑昔盟誓也。毋乃不可乎。吾子得玉而失諸侯，必不為也。敢私布之。韓子辭玉，私覲於子產，且以拜賜。<br>
	</span><span style="font-family: 標楷體; color: #993300">
	　錄曰：此與國人交，止于信也。可以見古人雖一物之微，一事之小，不肯背信負約。而後世或以為無害也，不旋踵，害亦隨之。然則得玉而失諸侯，春秋之時則已然矣。而能如韓子之不吝改過，果何人歟。錄之。</span><span style="color: #993300"><br>
	鄭人游于鄉校，以論執政。然明謂子產曰：毀鄉校如何。子產曰：何為。夫人朝夕退而游焉，以議執政之善者，吾則行之；其所惡者，吾則改之，是吾師也。若之，何毀之。我聞忠善以損怨，不聞作威以防怨。豈不遽止，然猶防川大決，所犯傷人必多，吾不克救也。不如小失使道，吾聞而藥之也。然明曰：蔑也，今而後知吾子之信可事也。小人實不才，若果行此，其鄭國實賴之。　<br>
	</span><span style="font-family: 標楷體; color: #993300">
	　　錄曰：韓愈氏嘗作頌日：在周之興，憲老乞言，及其已衰，謗者使監，維是子產，執政之式，維其不遇，化止一國。蓋以惜之乎既往也。又曰：誠率是道，相天下君，交暢旁達，施及無垠，於乎四海，所以不理，有君無臣。蓋又惜之乎方來也。然以君子之自處觀之，邦有道，危言危行者，鄭人之遊于鄉校也。邦無道，危行言遜者，周王之德於衛巫也。故以僑之時而論執政則可，以厲之時而議監謗則不可。不思其可不可而獨計其毀不毀。則亦徒然而已。此又不可不知。</span><span style="color: #993300"><br>
	海烏曰：爰居止於魯東門之外。二日臧文仲使國人祭之。展禽日；越哉，臧孫之為政也。夫祀，國之大節也，聖王之制祀也，法施於民則祀之，以死勤事則祀之，以勞定國則祀之，能禦大災則祀之，能抒大患則祀之。非是族也，不在祀典。凡締郊宗祖報五者，國之典祀也。加之以社稷山川，皆有功烈於民。及天之三辰，民所瞻仰；地之五行，所以生殖；九州名山大川，所以出財用也。今海烏至，已不知而不問，又無功而祀之，以為國典，難以為仁且智矣。今茲海其有災乎。夫廣川之烏獸，怛知而避其災也。是歲也，海多大風冬慄。文仲聞柳下季之言曰：信吾過也。季子言，不可不法也。使書以為三莢。<br>
	</span><span style="font-family: 標楷體; color: #993300">
	　錄曰：柳下惠，和者也，何其言之鑿鑿，不為雷同耶。夫海烏不知，其失者小，不知而不問，其失者大。蚓堂堂執政，國之瞻望，民之從違係焉，將鈴至於遂非，文過終於不聞，有之矣。可畎見古之從政者，虛襟樂善，心平氣和，無一毫穿鑿自用之私。或以為非仁。且知而不知，能受盡言，知過叉改，其為智也夫，其為信也夫。</span><span style="color: #993300"><br>
	程嬰、公孫杵臼者，趙朔客也。下宮之難，杵臼謂程嬰胡不死。嬰曰：朔之妻有遺腹，若幸而男，吾奉之。即女，吾徐死耳。無何，免而生男，屠岸賈聞而索之。朔妻置兒拷中，祝曰：趙宗滅乎，若琥。即不滅，若無聲。及索兒，竟無聲。已脫，嬰謂杵臼曰：今一索丕得，後且復之，奈何。杵臼曰：立孤與死，孰難。嬰曰：立孤難。杵臼曰：趙氏先君遇子厚，子強為其難者，吾為其易者。二人謀取他嬰兒，負以文褓，匿山中，飴以告，發師攻之。杵臼曰：小人哉，程嬰。既不能死，與我謀匿孤，今又賣之。抱而呼，請活之，不許，并殺杵臼，諸將以為喜。然真孤兒乃在，嬰與俱匿。後十五年，景公病，卜之日．二大業之後，不遂者為。崇公問韓厥，厥知趙孤存，乃曰：大業之後絕，杞者其趙氏乎。且以實告。乃召見之。諸將入問疾，景公因韓厥之眾，以脅諸將，而見趙孤兒。厥日：昔者之難，屠岸賈為之。微君之病，群臣固將請立趙後。今君有命，群臣願之。於是召趙武，褊拜諸將，攻屠岸賈，滅其族，復與趙氏田邑。於是嬰乃辭武曰：昔我不死，以立趙氏後。今子既立，我將下報趙孟與公孫杵臼。武號泣固請日！．願苦筋骨，以報于至死。而子忍棄我乎。嬰曰：不可。彼以為能成事，故先我死。今我不下報之，以我事為不成也。遂自殺。<br>
	</span><span style="font-family: 標楷體; color: #993300">
	　錄曰：愚觀程嬰、杵臼之立信，不愈於里克苟息之事君乎。夫信匪徒不愧其言之難，而能始終允濟之尚。申生未斃之前，苟息尊為大臣，里克親為太傅，非若二子為之客也。使二臣者罷勉同心，圖惟其所難，分任其所易，躬奉太子以出，如嬰之存孤，可也。申生之不亡，里克不為之所，此克之大罪也。身親待命於朝，如臼之自誣，亦可也。既不能，然以奚齊卓子者，更出迭入為變易之計。此正嬰之所謂難者，其幾在於一索，有不俟於再弒，亦明矣。嗚呼，呱呱者一孤也，堂堂者君子也。信其難，則斷者復續；信其易，則生者復死。觀於四子可見矣。若乃下報之說，大抵春秋之士，不足深論。</span><span style="color: #993300"><br>
	晉囚叔向，樂王駙見叔向曰：吾為子請。叔向弗應，出不拜。其人皆咎叔向，向日：必祁大夫。室老聞之曰：樂王紛言於君，無不行。求赦吾子，吾子不許祁。大夫所不能也。而日必由之，何也。叔向曰：樂王駙，從君者也，何能行。祁大夫外舉不棄徹，內舉不失親，其獨遺我。於是祁奚老矣。聞之，乘驛而見宣子日：《詩》云：惠我無彊，子孫保之。《書》云：聖有謨勳，徵定保。夫謀而鮮過，惠訓不倦者，叔向有焉，社稷之固也。猶將十世宥之，以勸能者。今壹不免其身，以棄社稷，不亦惑乎。鯀延而禹興，管蔡為戮，周公右王，若之何其以虎也而棄社稷。宣子說，與之乘，以言諸公而免之，不見叔向而歸。叔向亦不告，免焉而朝。<br>
	</span><span style="font-family: 標楷體; color: #993300">
	　錄曰：愚觀叔向之事，而嘆如登之難，如崩之易也。夫十世宥之者，勸賢之道也；子孫保之者，垂統之事也。以羊舌氏之族，一叔向文之而不足，一叔虎敗之而有餘，可畏不可恃明矣。雖以祁奚之言，暫這一身之辱，而伯石復損其宗，安在其十世宥乎。是以君子兢兢業業，已雖有善，亦不足恃，而況淫惱之裔，寵利之宗乎。今觀二子之釁，皆起於中青之言。史雖不明其波及，苟欲善其宗者，合淫慝無人以鑒于殷也。</span><span style="color: #993300"><br>
	叔向適鄭，翮蔑惡欲觀之，從收器者，而往立於堂下，一言而善。叔向聞之曰：必翮明也。下執其手，以上曰：昔賈大夫惡，娶妻而美，三年不言不笑。御以如皋，射雉獲之，其妻始笑而言。賈大夫曰：才之不可以已，我不能射，女遂不言不笑。夫今子少不颺，子若無言，吾幾失子矣。言之不可以已也如是。遂如故知。<br>
	</span><span style="font-family: 標楷體; color: #993300">
	　錄曰：思觀古人之好善，真若不及，而嘆今人之自棄而不務也。孟子曰：西子蒙不潔，則人皆掩鼻而過之。雖有惡人，齋戒沐浴，則可以事上帝。貌之不足侍也，尚矣，且然明之。欲見叔向，何為也哉。為其多聞也，為其賢也。而竟以善觀見稱，知人見取。想其下堂之頃，執手之間，其樂為何如哉。周詩曰：既見君子，錫我百朋。所獲何啻一雉耶。有妻如是，亦足樂矣。<br>
	</span><span style="color: #993300">
	楚伍參與蔡太師子朝友，其子伍舉與聲子相善也。伍舉娶於王子年，子年為申公而亡。楚人曰：伍舉實送之。舉奔鄭，將遂奔晉。聲子將如晉，遇之於鄭郊。班荊相與食，而言復故。聲子曰：子行也，吾必復子。及宋，向戍將平晉楚，聲子通使于晉。還如楚，令尹子木問：晉大夫與楚孰賢。對曰：晉卿不如楚，其大夫皆卿材也。如犯梓皮革，自楚往也，雖楚有材，晉實用之。子木曰：夫獨無族姻乎。對曰：雖有，而用楚材實多。今又有甚於使椒舉娶於申公。申公亡，謂舉實遣之，懼而奔鄭，引領南望曰：庶幾赦余，亦弗圖也。今在晉矣，晉人將與之縣，以比叔句。彼若謀害楚國，豈不為患。子木懼，言諸王，益其祿爵而復之，聲子使椒嗚逆之。<br>
	</span><span style="font-family: 標楷體; color: #993300">
	　錄曰：聲子之論楚才，與李斯之練逐客，詞意正相同也。夫我有村，我當憐之；我之不憐，他人攘之，其往事可懼也。懲往事，所以戒將來乎。盡能復，今日之伍舉；而平不能愛，他日之伍奢。一旦子晉出奔闔聞課楚，吳人所用之村，即歸生所諷之旨，晉復轉而移之於他矣。始知班荊道故，雖友義之不廢，而惜村愛物，尤為國之當先。庶幾非面交心否之徒，而實鑒聽讒近色之禍矣。</span><span style="color: #993300"><br>
	伍員與申包胥友。其亡也，謂包胥曰：我必復楚國。包胥曰：勉之，子能復之，我必能興之。及昭王在隨，申包胥如秦乞師，曰：昊為封豕長蛇，以荐食上國。虐始於楚，寡君失守社稷。越在草莽，使下臣告急曰：夷德無厭，若鄰於君，疆場之患也。逮吳之未定，君其取分焉。若楚之遂亡，君之土也。若以君靈撫之，世以事君。秦伯使辭焉。曰：寡人聞命矣。子始就館，將圖而告。對曰：寡君越在草莽，未獲所仗，下臣何敢即安。立依於庭牆而哭，日夜不絕聲，勺飲不入口七日。秦一及公為之賦無衣，九頓首而坐，秦師乃出。<br>
	</span><span style="font-family: 標楷體; color: #993300">
	　錄曰：愚觀昔人之立志，一何銳也；今人之操心，一何憊也。夫一亡一興，若彼其不伴也。爾亡之，我心興之，曷如不亡乎。時之不可人意，事之不得如已，彼此籌之熟矣。自今觀之，無忌之諧，不可回矣；伍奢之死，不可藥矣。舉族喪亡，懿親為戮，孝子慈孫之心何其迫切哉。使包胥而處之，同此心也，則同此復也。及乎郢已入矣，仇已反矣，楚之宗社不可改也。王之草莽不可常也，忠臣義士之心，又何其篤至哉。使子胥而處之，同此心也，則同此興也。此其信誓之照昭，建立之表表，存諸中者已先定矣。乃若含胡雷同，因人成事，此綠碌庸人之所為，而謂子胥申包為之歟。</span><span style="color: #993300"><br>
	《史記》：蘇武、李陵俱為侍中朝相，又善。陵後降匈奴，武被拘留不屈，徒北海，凜食不繼，至握野鼠食之，臥起操持，節旎盡落。單于與之約曰：紙羊迺得歸。陵感此約誓，乃置酒謂曰：人生如朝露，何自苦如此。謝曰：武父子無功德，位列將帥封侯，常願肝腦塗地。今得自效，誠甘樂之，請勿復言。遂相與樂飲。數日又曰：自分已死，王必欲降，請畢今日之歡，效死於前。陵其誠信，喟然嘆曰：嗟乎，陵與衛律之罪上通于天。因泣下沾襟，與武失去，作詩曰：弩力崇明德，皓首以為期。武答曰：生當復歸來，死當長相思。<br>
	　</span><span style="font-family: 標楷體; color: #993300">錄曰：愚觀李陵蘇武，其始不相遠也，其終一為名臣，一為降虜。為名臣，圖形麟臺；為降虜，甘心草莽。然則今之樂，孰愈後之樂乎。故節操者，天地之大閑，富貴者，人生之朝露爾。雖然陵自取也，馬遷之傳，盅不塊於心歟。遷之薄忠義，有由然矣。嗚呼。紙可乳也！腐不可生也。不遷之痛，而武之說陵，益不足與言者矣。<br>
	</span><span style="color: #993300">
	《後漢書》：山陽范式巨卿少遊太學，與汝南張邵元伯為友，並告歸鄉里。式謂元伯曰：後二年當還，將過拜尊親，見孺子焉。乃共剋期日。及期將至，元伯具以白母，請設餿以候之。母曰：二年之別，千里結言，何相信之審邪。對曰：巨卿信士，必不乖違。母曰：若然，當為爾醞酒。至其日，巨卿果到，升堂拜飲，盡歡而別。後仕郡為功曹，元伯忽遘疾而卒，式夢見元伯曰：巨卿吾以某日死，當以某日葬。子未我忘，豈能相及哉。式恨然覺寤，馳往赴之，未及到，而喪已發引，既至壙將皂，而柩不肯進，其母撫之曰：元伯豈有望邪。遂停柩，移時，乃見素車白馬號哭而來，其母望之曰：是必范巨卿也。巨卿既至，叩喪言曰：行矣，元伯。死生路異，永從此辭。因執紼而引柩，於是乃前。<br>
	</span><span style="font-family: 標楷體; color: #993300">
	　錄曰：元伯歿之所感，其巨卿存之所期乎。夫存歿有二道，誠神無異理。是故視之而弗見，聽之而弗聞，誠也；體物而不可遺，神也。惟誠故神，惟神故應。巫祝亦然。几鬼之效靈，神之剋應，皆吾一氣之精英，一身之原衛振攝運動乎其間，彼感此應，不期然而然耳。向使巨卿千里之約，一旦有違，則元伯冥冥之中，必相睽異。范母鵝忝之設，戾乎其子，則臨究撫棺之言，絕乎其望矣。傳曰：無徵不信。中孚曰：初九虞吉。其金鄉汝南之謂乎。</span><span style="color: #993300"><br>
	朱暉父岑，少與光武俱學長安，有舊。及為帝，求問，岑已卒，乃召暉拜為郎，遷臨淮太守。暉好節槃，拔用厲行，士吏民畏愛，為之歌曰：彊直自遂，南陽朱季。吏畏其威，民懷其惠。同縣張堪素有名稱，嘗於太學，見暉甚重之，接以友道，絕暉擘曰：欲以妻子相託。暉以堪先達，舉手未敢對，自後不復相見。堪卒，暉聞其妻子貧甚，乃自往候視，厚賑贍之。暉少子頡怪而問曰：大人不與堪友，平生未曾相聞，竊怪之。暉曰：堪嘗有知己之言，吾以信於心也。又同郡陳揖早卒，有遺腹子友，暉因交善一晨之。甫司徒桓虞為南陽太守，召暉子駢為吏，暉辭駢而薦友，虞嘆息召之。其信義若此。<br>
	　</span><span style="font-family: 標楷體; color: #993300">錄曰：自光武嚴光奮乎其上，而山陽汝南興于其下，岑與暉亦聞風而起者也。過此，則絕交之論作矣。君子可觀世變哉。</span><span style="color: #993300"><br>
	蔡邕作《正交論》，以廣朱穆之志。其略曰：正人無淫朋，其義敦以正，其誓信以固。逮夫周德始一很，谷風棄予之怨作，其所由來，政之缺也。自此以降，彌以陵遲，或闕其始終，或彊其比周，疾淺薄而雋貳者有之，惡朋黨而絕交者有之。是以君子慎人所以交，己審己所以交人。故原其所以來，則知其所以去；見其所以始，則睹其所以終。後貞士者貧賤，不待夫富貴，富貴不驕乎貧賤，故可貴也。蓋朋友之道，有義則合，無義則離；善則久要不忘平生之言，惡則忠告而善道之。故君子不為可棄之行，不患人之違己也，信有可歸之德，不病人之遠己也。不幸或然，則躬自厚，而薄責於人，遠其怨矣。昔子夏性寬，故夫子告以拒人，子張性褊，故訓之以容眾。至於仲尼之正教，則汎愛眾而親仁。穀梁子曰：心志不通，名譽不聞，友之罪也。今將患其流而塞其源，固未若擇其正而黜其邪，信其善而併其惡也。<br>
	</span><span style="font-family: 標楷體; color: #993300">
	　錄曰：朱公叔絕交之論，以矯時之偷薄，不得已而有言也。蔡伯偕嘆卓之言，以感人之遇己得已，而亦言之乎。然則黜邪併照之義，將忘之耶。故又曰：刺薄者博而洽，斷交者貞而孤。孤有羔羊之節，與其不獲，已走將從夫孤。斯言益以信然。</span><span style="color: #993300"><br>
	《魏書》：遼束公翟黑子有寵於太武，奉使并州，受布千疋。事覺，謀於著作郎高允日．主上問我，當以實告，為當諱之。允曰：公帷幔寵臣，有罪首實，庶或見原，不可重為欺罔也。中書侍郎崔鑒公孫質曰：若首實，罪不可測。不如諱之。黑子怨允曰：君奈何誘人就死地。入見帝不以實對，帝怒殺之。帝使允授太子經，乃崔浩以史事被收，允將與同罪，太子謂允曰：入見至尊，吾自導卿脫。至尊有問，但依吾語。太子見帝言：允小心慎密，且微賤，制由崔浩，請赦其死。帝召允問曰：國書，皆浩所為乎。對口：臣與浩，其為之。太子懼曰：天威嚴重，允小臣迷亂失次。耳臣局問，皆云浩所為。帝問允：信如東官所言乎。對曰：臣罪當減族，不敢虛妄。殿下以臣侍講日久，一及臣，欲丐其生耳，實不問臣，臣亦無此言。帝顧謂太子曰：直哉，此人臨死不易辭信也，為臣不欺君貞也。遂赦之。他日太子讓允曰：吾欲為卿脫死，而卿不從，何也。允曰：臣與崔浩實同史事，死生榮辱，義無獨誅。誠荷殿下再造之慈，違心苟免，非臣所願也。大子動容稱嘆，允退謂人日．我不奉束宮指導者，恐負翟黑子故也。<br>
	</span><span style="font-family: 標楷體; color: #993300">
	　錄曰：高伯恭之不負翟黑子，信也，而不知信以近義為尚，因以可依為宗。翟之黷貨辜恩，背義辱命，戮之首也，罪之魁也。是故首實死，不首亦死，何乃不能括囊，而問寸於崔鑒公孫質耶。浩之私欲，汶公愛憎蔽直，人之禍也，天之刑也。是故刊布死，不刊亦死，又胡不能見幾，而衹異於閔湛鄱捌耶。蓋允雅信佛道，而不得孔子為之依歸，未免所信，或非其正。設有不幸，景穆之請不行，太武之暴不息，吾見其珍瘁而已。故宗欽曰：允也，其聖。余曰：允也，其愚。</span><span style="color: #993300"><br>
	《唐書》：吳兢、張說同領史職，相蓋監脩《則天實錄》，兢直書魏元忠為相面奏．二先帝以來，蒙被恩渥。今承乏宰相，不能盡忠，使小人在側，臣之罪也。太后不悅。諸張探怒之，乃譜元忠云后老矣，不若狹太子為久長。太后怒，下之獄，將廷辨之。昌宗密引鳳閣舍人張說賂以美官，使證元忠說許之。明日詔太子相王及宰臣參對，往復不決。昌宗曰：張聞元忠言，召。說將入，宋璟謂曰：名義至重，鬼神難欺，不可黨邪陷正，以求苟免。若獲罪流竄，其榮多矣。若事有不測，璟當叩閤力爭，與子同死。弩力為之，萬代瞻仰，在此舉也左史劉知幾曰：無汙青史，為子孫累。遂入，太后問之，說未對，昌宗從旁迫趣，說曰：陛下視之在廷，猶如是，況在外乎。臣實不聞有是言，但昌宗逼臣，使誣證之爾。他日更引對如前，元忠遂得免死。至是時史見之，說陰祈改竄數字，兢終不許，曰：若循公請，則此史不為直筆，何以取信於後。<br>
	</span><span style="font-family: 標楷體; color: #993300">
	　錄曰：愚觀古人立信，至以數字相晚，尚堅意不從，蚓非禮之請託乎。是故君子之處世，必期無愧於心。無愧於心，而後無求於人。說既生負宋璟之慚死，兼姚崇之累具，仰有所愧，俯有所作多矣。縱能析一兢之陰改，其能逃萬世之陽責乎。嗚呼。由前而言，則為勢；由後而言，則為利。勢與利，其能確然不惑者鮮矣，豈獨一說乎哉。</span><span style="color: #993300"><br>
	李華篤信元德秀、蕭穎士、劉迅之為人，作《三賢論》曰：德秀志當以道紀天下，迅當以六經諧人心，穎士當以中古易今世。德秀欲齊愚智，迅感一物不得其正，穎士呼吸折節而獲重祿，不易一刻之安。使德秀據師保之位，瞻形容乃見其仁。迅被卿佐服，居賓友，謀治亂根。源，參乎元精，乃見其妙。穎士若百鍊之剛，使當廢興去就一生一死問，乃見其節。德秀以王者作樂崇德，天人之極致，而辭章不稱，是無樂也。於是作破陣樂辭，以訂商周。迅世史官，述《禮》、《易》、《書》、《詩》、《春秋》為古五說，條貫源流，備古今之變。穎士罪子長不編年，而為列傳，後世因之非典訓也。然各有病，元病酒，劉病賞物，蕭病貶惡太亟，將能太重，若取其節，皆可為人師也。世謂篤論。<br>
	　錄曰：愚觀古人尚友之道，至人各為品。後世則靡曼而已。夫以朋友之道，上彌參贊，中理經綸，下兼迷作，非區區藝能詞章之問而已。以紫芝之獨行，直欲大道之行，天下為公，揖其氣象，三代以前之人物也。茂挺之勁節，夷狄猶欲師之，蚓中國乎。捷卿之家學，皇王之道盡矣，況後世乎。華之篤信，良有以也。</span></p>
	<p class="MsoSalutation" align="left" style="line-height: 150%; margin-top: 0; margin-bottom: 0">
	<span style="color: #993300">弘道錄卷之五十五</span></p>
	<p class="MsoSalutation" align="left" style="line-height: 150%; margin-top: 0; margin-bottom: 0">
	<span style="color: #993300">＃１『根』 原作『恨』，據文義改。</span></td>
        </tr>
		</table>
    <p>　</p>
    <table border="1" cellspacing="1" width="100%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>