<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../CMTS000.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="100%">
        <font face="新細明體" color="#800000" size="5">明萬曆正統道藏續道藏</font><font size="3" color="#008080">(CH08)</font></td>
      </tr>
		<tr>
        <td width="97%" align="center">
    <p style="margin:0cm;margin-bottom:.0001pt">
	<span style="font-size: 24.0pt; font-family: 新細明體; color: #993300">弘道錄</span></p>
	<span style="font-size: 12.0pt; font-family: 標楷體; color: #993300">
	經名：弘道錄。明邵經邦撰。五十六卷。底本出處：《續道藏》。</span></td>
        </tr>
		<tr>
        <td width="97%" align="center">
    <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
	<span style="font-size: 18.0pt; font-family: 新細明體; color: #993300">弘道錄卷之十三</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體; color: #993300">　　</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體; color: #993300">義</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體; color: #993300">君臣之義</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span lang="EN-US" style="font-family: New MingLiu; color: #993300">&nbsp;</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	《史記》：漢王南渡平陰津，至洛陽。新城三老董公遮說王曰：臣聞順德者昌，逆德者亡。兵出無名，事故不成。故曰：明其為賊，敵乃可服。項羽為無道，放殺其主，天下之賊也。夫仁不以勇，義不以力大。王宜率三軍之眾為之素服，以告諸侯而伐之。於是王為義帝發喪，告諸侯曰：天下共立義帝，今項羽放殺之。寡人親為發喪，兵皆縞素。悉發關中兵，收三河士，南浮江漢以下，願從諸侯王擊楚之殺義帝者。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	錄曰：此有漢四百二十年之天下，其宏綱大義昭如曰星者端在此舉。惜乎，元功之次不及錄之，遂使新城之名泯泯以至於今也。惜哉。又曰：漢昭烈之不能混一也，宜哉。夫兵出無名，事故不成；名其為賊，敵乃可服。比萬世之大計，天下之大幾也。項之與曹聲勢後先相望，邦之與備當時俱為不敵也。邦能名羽為賊，而備不能聲操之罪，何耶。夫君與后義相等倫。方操弒伏后之時，備果能倡明大義，傳檄天下，發喪制服，正其大逆之罪，明其無赦之誅，然後興兵討伐，天下之不響應，曹氏之不斂手者幾希矣。此祖孫之一轍也。不知出此，而董承者區區以帝衣帶中密詔，與備謀誅曹操為言。嗚呼，密之云，然豈為人上之語哉。然則三國之董異於新城之董，明矣。雖然承無足責，當時法正號為能正練，孔明號為知大體，顧乃昧於機會，徒以漢賊之言表於散關之疏，亦無益矣。至朱子之修綱目，明書殺后，其義始明。豈非千古之遺恨哉！</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	《漢書》：高祖不修文學，而性明達好謀，能聽自監，門戌卒見之如舊。初順民心，作三章之約。天下既定，命蕭何次律令，韓信申軍法，張倉定章程，叔孫通制禮儀。又與功臣剖符作誓，丹書鐵券金匱石室，藏之宗廟。雖曰不暇給，規摹弘遠矣。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">
	　錄曰：夫所謂規摹弘遠者，蓋鑒于秦與新之失得也。夫寬於簡，天之道也。秦之興禁密若不容，新之興更制若不及。至於衡石程書，不遑暇寐，此於天下之事無復漏網之虞矣，而不知天之道不若是之鎖鎖也。今夫天洪者，纖者，高者，下者，無乎不容，然而未嘗爽其則也。人君法天以為道操者，縱者，予者，奪者，亦無乎不有，然而未嘗枉其度也。秦罷封建，新限王田，計較於錙銖毫釐之問，而不知土崩瓦裂無伺寸寸而解也。太史公亦以承敵易變，使人不倦，善觀人者矣。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	文帝二年韶曰：人主不德，天示之災，以戒不治。朕下不能治育群生，上以累三光之明，不德大矣。令至其悉思朕之過失及知見之所不及，句以啟告朕；及舉賢良方正，能直言極諫者以匡朕之不逮。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">
	　錄曰：此直言極練之始。於是賈山上疏，名曰至言。然而不錄者，山之言。謂之直可也，謂之至則未也。其借秦為喻，彼以為殷鑒，而不知帝之敬天動民，愛人惜費，廣言路，崇譙讓，杜興作，卻貢默，其本心也。即位未幾已可栗見山之所喻，皆非帝之所短也。何叉孳孳以人主之威，非特雷霆勢重，非特萬鈞為言哉。又何叉以周養千八背國之民，秦受千八百國之養為言哉。當時廷臣溺於秦之忌諱，一旦睹此，遂為之瞽名曰至言。以愚觀之，帝之所短在於不能止至善，乃安於卑近，忽於賢聖。此非小失也。《傳》曰：於止知其所止，可以人而不如烏乎。所以興起天下萬世至深切矣。惑於黃老清淨，而不知君子無所不用其極，何怪乎馳騁射獵以為娛，擊兔伐孤以為樂哉。苟得伊傳問召之徒，與之坐而論道，吾見敬之如神明，信之如筮毫，安在修之于家而壞於天子之廷乎。凡所以為此者，皆鄙夫之事而非聖賢之闕也。雖然上之所求、者賢也，下之所應者騎也。山不能為醇儒而欲其知王道哉。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	賈誼上疏曰：臣竊惟今之事執，可為痛哭者一，可為流涕者二，可為長太息者六。若其他背理而傷道者，難褊以疏舉。進言者，皆曰天下以安，已治矣。臣獨以為未也。曰安且治者，非愚則諛，皆非事實知治亂之體者也。夫抱火厝之積薪之下而寢其上，火未及然，因謂之安。方今之勢，何以異此。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：文帝一時而有二賈。洛陽之賈，非穎川之賈比也。不惟其言皆當時之切要，其摭摘秦事中漢之膏肓。故詳錄之。雖然為國以禮，其言不讓，夫子猶且哂之。大廷甫臨，遽為痛哭流涕、長太息，未免動之不以禮，未善也。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	夫樹國固必相疑之執，下數被其殃，上數爽其憂，甚非所以安上而全下也。欲天下之治安，莫若眾建諸侯而少其力。力少則易使以義，國小則亡邪心。今海內之執，如身之使臂，臂之使指，莫不制從。諸侯之君，不敢有異心，輻輳並進，而歸命天子。割地定制，令齊趙楚各為若干國，使其子孫以次受之。分地眾而子孫少者，建以為國，空而置之。須其子孫生者，舉使君之。一寸之地，一人之眾，天子亡所利焉。誠以定治而已。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：厥後晁錯、主父偃之議皆本於此，特以景帝不善而致亂，武帝善用而致效，其實生之論也。夫文帝可為之時也，去分封未遠，大國之王老者已耄，弱者未壯；漢之所置傳相方握其事。誠以此時潛分七國之勢，默奪諸侯之權，此不勞餘力也。失此不為，卒致破斧缺折之勞。然則芒刀髖脾之瑜，豈年少而迂哉。大抵漢之草創，未有若封建之倉卒者。《周禮》有大小宗之議，有祖彌廟之別，本宗百世為天子，支庶百世為諸侯，別子百世為大夫，然則眾建諸侯斯其常分也。安有身為王者，支庶為匹夫，富者五十城，或七十城，貧者無立錐之地。此非但勢不通，亦理之所叉無也。以帝之明孝博愛不能講求其故，幸而生者開其端不竟其說，絳灌又從而非之。然則士之不遇，豈非天哉。豈非天哉。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	問君遺禮義，棄仁恩，並心於進取。行之二歲，秦而曰敗。故家富子壯則出分，家貧子壯則出贅。借父擾組，慮有德色。母取箕篇，立而誶語，抱哺其子，與公併倨。婦姑不相說，則反唇而相稽，其慈子耆利，不同禽獸者亡幾爾。今而遺風餘俗，猶尚未改，棄禮義，相廉耿，曰甚月異，而歲不同矣。今其甚者，殺父兄矣。而大臣特以簿書不報，期會之問以為大故，至於俗流失世敗壞，因恬而不知怪，以為是適然爾。夫移風易俗，使天下回心而鄉道，類非俗吏之所能為也。俗吏之所務，在於刀筆筐筐，而不知大體。陛下又不自憂。竊為陛下惜之。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">　</span><span style="font-family: 標楷體; color: #993300">錄曰：此愚所謂中漢膏肓之病不可救藥者也。夫以古之人所以爻旌別淑慝表厥宅里，鈴彰善瘴惡樹之風聲，叉殊厥井疆俾克畏慕者，豈好為是紛紜哉。誠以商俗靡靡，餘風未珍，雖當重熙累洽之後，不忘敝化奢麗之非。一則曰邦之安危，惟玆殷士；二則曰驕淫矜停，將由惡終。而周公克慎厥始，君陳克和厥中，畢公克成厥終。更三聖賢保釐一方，然後知移風易俗，使天下回心而向道之難也。漢之興也，始以馬上得，終以力筆治，襲秦雜霸無乎不有。甚者牽於黃老，安得不動生之痛又哉。苟有成康之心，求態德克勤之老，以資其垂拱，仰成之功，猶恐夜以繼曰，坐而待二之無及，而紛紛以年少初學目之，幾行而不長太息乎。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	莞子曰：禮義廉恥，是謂曰維。四維不張，國乃滅亡。使莞子愚人也，則可覺子；而少知治體，則豈可不為寒心哉。奏滅四維而不張，故君臣乖亂，六親殃戮，姦人並起，萬民離叛。凡十三歲而社稷為虛。今四維猶未備也，故姦人幾幸而眾心疑惑，豈如今定經制使。君君臣臣，上下有差；父子六親，各得其宜；姦人亡所幾幸，而群臣眾信，上不疑惑。若夫經制不定，是猶渡江河亡維楫，中流而遇風波，船必覆矣。可為長太息者，此也。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：此為國之切務，萬制之下所當深思也。夫莞子，五徒所羞稱也，尚知禮義康恥國之四維，何以堂堂聖人之徒反不知國乃滅亡之道乎。夫姦人之幾幸，自古而已然也。寵利之所在，威權之所歸，若蠅之無釁而趨，蟻之不約而赴，而況人君號招附翼之乎。由是蕩然無復界限羞惡之心，而萬物之靈反蚊納之不若矣。其所以叉至於滅亡者，蓋以國之所以為國者人，而其兩以為人者心。古之聖人所以叉於政貴有怛，辭尚體要，正欲人心，截然歸之乎正，曉然齊之乎一，而後道洽政治，膏潤生民，四夷左衽罔不咸賴。苟使無執守維持之道，天下貿貿焉莫知所從，人欲肆而天理滅，國之喪亡無曰矣。此西都經制不立，鈴政王莽之禍，而後誼之言始驗。然則管子豈真愚人也哉。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	夫禮者禁於將然之前，而法者禁於已然之後。是故法之所為用易見，而禮之所為用難知也。若夫慶賞以勸善，刑罰以懲惡，先王豈故不用哉。然而曰禮云者，貴絕惡於未萌，而起教於微眇，使民曰遷善而不自知也。為人主計者，莫如先審取舍。取舍之極定於內，而安危之萌應於外矣。湯武廣大其德行，六七百歲而弗失；秦王治天下，十餘歲則大敗。此亡他故矣。湯武之定取舍審，而秦王之定取舍不審矣。夫天下大器也，置諸安處則安，置諸危處則危。湯武置天下於仁義禮樂，秦王置天下於法令刑罰。此天下之所共見也，是非其明，效大騎耶。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：孟子曰：矢人豈不仁於亟人哉。矢人惟恐不傷人，亟人惟恐傷人。巫匠亦然。故衛不可不慎也。此所謂衍，即取舍之謂也。湯武置天下於仁義禮樂者，惟恐傷人也。秦王置天下於法令刑罰者，惟恐不傷人也。原其初，豈誠性惡哉。差之毫釐而謬以千里。此為治者汲汲於審所尚也。夫以好惡形於中，而後取舍定於內。聖人所以心溥萬物而無心，情順萬物而無情者，誠以好惡之不可殉也。所好或私于一，天下靡然趨之；所惡或陷於偏，天下忽然向之。帝非不知仁義法令之美惡，特以惑於他岐，無自固之志，誼非無見而云然也。使帝誠有所釋，以更制則善，以立法則順，亦何所憚而不為哉。雖然讓者其事也，老者其心也心，不在於作為，則衹見吾之多事矣。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	武帝元年詔舉賢良方正，直言極諫之士。上親策問以古今治道。廣川董仲舒對曰：臣觀天人相與之際，甚可畏也。自非大亡道之世，天盡欲扶持，全安之事在勉疆而已。疆勉學問，則聞見博而知益明；疆勉行道，則德曰起而大有功。道者，所縣適於治之路也，仁義禮樂，皆其具也。故聖王已役，而子孫長久，安盒數百歲，此皆禮樂教化之功也。夫周道衰於幽厲，非道亡也，幽厲不縣也。至於宣王思昔先王之德，興滯補敝，明文武之功業，周道柴然復興。此夙夜不懈行善之所致也。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">
	　錄曰：此天人首策也。其曰勉疆去者，即《中庸》其次致曲通大賢以下而言也。自漢以來，學者鮮能知之，以舒之下帷發憤，潛心大業，所得於勉疆者甚多也。故大廷之際首以為對，非若後世摭拾陳言不切於實學者比也。而帝方且天縱椎略，思欲為誇古邁今之務，區區勉疆行道，彼豈甘心效之哉。抑以賈董而遇漢之文武，董之勉強可行於柔克之君，而生之通達宜施於大略之主。奈何天不曲成，投非所入，徒使百世之下誦其言，思其人，論其世，惜其主，吁嗟慨乎！<span lang="EN-US">.</span></span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	為人君者，正心以正朝廷，正朝廷以正百官，正百官以正萬民，正萬民以正四方。四方正，遠近莫敢不一於正，而亡有邪氣奸其問者。是以陰陽調而風雨時，群生和而萬民殖；諸福之物，可致之祥，莫不畢至，而王道終矣。今陛下貴為天子，富有四海，居得致之位，操可致之勢；又有能致之資，行高而恩厚，知明而意美，愛民而好士，可謂誼主矣。然而天地未應而美祥莫至者，何也。凡以教化不立而萬民不正也。夫萬民之趨利也，如水之走下，不以教化隄防之，不</span><span lang="EN-US" style="font-family: New MingLiu; color: #993300; background: lime">#1</span><span style="font-family: 新細明體; color: #993300">能止也。古之王者明於此，故南面而治天下，莫不以教化為大務；立太學以教於國，設庠序以化於邑；漸民以仁，摩民以義，節民以禮。故其刑罰輕而禁不祀者，教化行而習俗美也。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：自秦而後，心學漸滅殆盡。仲舒舉以為言，誠漢庭之指南也。惜乎君以多慾，臣以正心投之，猶轅之北而望其車之南，夫是而莫之省也。有宋隆興，藝祖方知此論，曰：古之為君鮮能正心，自致無過之地。朕風夜畏懼，防非窒慾，庶幾以德化人之義。斯人也，可與之論正心，以正朝廷也。而有宋一代之治，陰陽調，風雨時，群生和，萬物殖。仲舒之言孰謂果無驗耶。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	臣聞聖王之治天下也，爵祿以養其德，刑罰以威其惡。故民曉於禮義而恥犯其上。武王行大誼，平殘賊，周公作禮樂以文之。至於成康之隆，團圄空虛四十餘年，此亦教化之漸，而仁義之流也。今陛下并有天下，而功不加於百姓者，殆王心未加焉。曾子曰：尊其所聞，則高明矣；行其所知，則光大矣。高明光大，不在乎他，在乎加之意而已。願陛下設誠於內而致行之，則三王何異哉。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">　</span><span style="font-family: 標楷體; color: #993300">錄曰：此二策也。夫以人主之尊至屋再問，則其意可知矣。舒不能變易其說，益以尊所聞，行所知，為言白黑，薰猶何相若哉。此其所以悠然可想，非若杜欽谷永之徒挾其私智，遲其詐說。然則一言而可知，何待再屋而後變耶。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	道者，萬世亡敝。敝者，道之失也。夏尚忠，殷尚質，周尚文者，所繼之梂當用此也。道之大原出於天，天不變，道亦不變。是以禹繼舜，舜繼堯，三聖授而守一道，亡梂敝之政。故不言其所損益也。縣是觀之，繼治世者其道同，繼亂世者其道變。今漢繼大亂之後，若宜少損周之文，政用夏之忠。春秋大一統者，天地之常經，古今之通誼也。今師異道，人異論，百家殊方，指意不同，是以上無以持一統。臣愚以為諸不在六藝之科孔子之術者，皆絕其道，勿使並進。然後統紀可一，而法度可明，民知所從矣。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：此三策也。夫舒之所陳，堯舜三代相傳之道也。帝之所好，權衛功利文辭之言也。而丞相所奏罷，則又申商韓非蘇張之說也。斯三者豈啻風馬牛之不相及哉。叉欲棄百家尊孔氏，盍不用伸舒之策乎。勉強學問，行其所知，則異端邪辟之害曰遠，而高明光大之效曰臻矣。舍真儒而遠之，而莊助、司馬相如、束方朔、枚皋之徒並居左右，安在其崇此抑彼耶，然則帝之所謂儒可知矣。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	時帝方招致大學儒者，常曰吾欲云云。而汲黯為人性倨少禮，面折不能容人之過，對曰：陛下內多慾而外施仁義，奈何欲效唐虞之治乎。上默然，怒變色而罷朝，謂左右曰：甚矣，汲黯之態也。時公卿皆為黯懼，至有數黯者。黯曰：天子置公卿輔弼之臣，寧令從諱承意，陷主於不義乎。且已在其位，縱愛身，奈辱朝廷何。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：武帝能容黯而不能容顏異者，以名利之交勝也。夫嘉唐虞，樂殷周者，豈正言之可諱哉，非樂而取之不得已也。穹奢侈，極嗜慾者，豈交征之可辭哉，非刑而威之不可得也。是故多慾之言，雖存于其心，而反唇之譏，實害于其政。此或誅或否之所以異也。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">征和四年</span><span lang="EN-US" style="font-family: New MingLiu; color: #993300; background: lime">#2</span><span style="font-family: 新細明體; color: #993300">，皇帝下詔，深陳既往之悔，曰：有曰奏請，遠田輪臺，欲起亭隧，是擾勞天下，非所以安民也。朕不忍聞，當令務在禁苛暴，止擅賦，力本農，修馬復令以補缺，毋乏武備而已。由是不復出軍，而封田千秋為富民侯，以明休息富民也。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">
	　錄曰：輸臺罪己之詔與奉天罪己之詔，同乎。曰：不同也。武帝之悔發于本心，所謂鳥之將死其嗚也哀，人之將死其言也善</span><span lang="EN-US" style="font-family: New MingLiu; color: #993300; background: lime">#3</span><span style="font-family: 標楷體; color: #993300">。故能一洗舊染之汙，以就維新之化也。德宗之悟賴於陸贊，所謂君子之德風，小人之德草。草上之風鈴偃，故亦能反亂而為治，易危而為安也。自古言之動物，聲之感人，未有若斯之速者，信乎。風雲霜露，變化莫測，曰月交蝕，光輝難掩。後之王者，其可忽哉。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	宣帝興於聞閻，知民事之艱難。霍光既薨，始親政事，勵精為治，五曰一聽事。自丞相以下各奉職奏事，敷奏其言，考試功能。侍中尚書，功勞當遷，及有異善，厚加賞賜，至于子孫，終不改易。樞機周密，品式備具，上下相安，莫有苟且之意。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">　</span><span style="font-family: 標楷體; color: #993300">錄曰：有商賢聖之君，所以六七作者以其舊勞于外也。有周盈成之主，所以善繼迷者亦以所其無逸也。蓋中人之情，不見可欲，則不能動所好，不見可僧，則不能逗所惡，帝雖高村好學，使不興於閒閻，安能知民事艱難，吏治得失，而中興伴德商周乎。此非但生於憂息而玉汝于成，天心益可見矣。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	時丙吉、魏相並為丞相。相好觀故事，數條漢興以來國家便宜行事，及賢臣賈誼、晁錯、董仲舒等所言，奏請施行之。敕祿吏按事郡國。及休告從家，還至府，輒白四方異聞，或有逆賊風雨災變，郡未上，輒奏言之。與丙吉同心輔政。吉尚寬大，好禮讓，不親小事。時人以為知大體，為之語曰：高祖開基，蕭曹為冠；孝宣中興，丙魏有聲。後之相者，莫能及焉。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：漢自蕭曹以後，所置丞相多舊故功臣及村官。武夫目不及文藝，口不談詩書，而去孫弘之徒，又反曲學阿世。獨魏相起自賢良高弟，以嚴毅稱，遭際孝宣，遂能白去副封，諫止征伐，收霍氏之權，遏淫天之勢。向使賈董之徒遭際如此，豈負於漢哉。惜乎。我躬不閒我後，反行其儀。是以君子怛息言之不立，不息德之無鄰。非特丙魏之有聲，抑亦賈董之吐氣乎。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	上以戎狄賓服，思股肱之美，乃圖書其人於麒麟閣，法其形貌，署其官爵姓名。唯霍光不名，曰大司馬、大將軍、博陵侯，姓霍氏。其次帳安世、韓增、趙充國、魏相、丙吉、杜延年、劉德、梁丘賀、蕭望之、蘇武凡十一人，皆以功德知名當世，是以表而揚之，明著中興輔佐，列於方叔召虎仲山甫焉。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：麒麟閣之次，蓋以擁立之功為最。而所以圖繪之意，則以四夷賓服。而思股肱之美，初不以蘇武之節操為之優劣也。若以為誇示中國人才之盛，則武帝之時禪心竭慮，往往求泛駕之馬、訢跑之士，其所以為使絕域之計至矣。而李陵、衛律紛紛降虜，求其一九年而不變節者，獨一子卿而已，固足以嘆中國人才之衰也。使武生還於世宗之朝，叉特以不次之位，奈何白碼書遲，黑頭變早。此武之吃會，非漢之得策，蚓又呼韓邪之方難耶。經生舉業之論，類非聞道之言，不可以為訓。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	成帝為太子，幸酒樂燕樂。中山哀王薨，太子前吊不哀，元帝大恨，附馬都尉史丹兔冠謝，上意乃解。及帝寢疾，數問尚書以景帝時立膠束王故事。史丹以親密臣得侍疾，侯上問獨寢時，直入臥內，頓首伏青蒲上，涕泣言曰：皇太子以適長立，積十餘年，名號繫於百姓，天下莫不歸心。臣子今者道路流言，以為太子有動搖之議。審若此，公卿以下必以死爭不奉詔，臣願先賜死以示群臣。上意感悟，因謂丹曰：吾病浸加，不能自還善輔道，太子毋違我意。丹噓唏而起，太子由是遂定及即位。元延中，故槐里令未雲上書求見。公卿在前，雲曰：今朝廷大臣皆尸位素餐。臣願賜尚方斬馬劍斷佞臣一人頭，以厲其餘。上問：誰也對曰：安昌侯張禹。上大怒曰：小臣居下訕上，廷辱師傳，死罪不赦。御史將雲下，雲攀殿檻，檻折，雲呼曰：臣得下從龍逢比干，遊於地下足矣。御史遂將雲去，於是左將軍辛慶忌，兔冠叩頭殿下，曰：此臣素著狂直，使其言是不可，誅其言非故，當容之。上意解。及後當治檻，上曰：勿易。因而輯之，以旌直臣。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：史丹之青蒲，朱雲之折檻，皆一時盛事，而不知果孰為得失也。夫漢世之禍始于成帝，王氏之篡成于張禹。苟無史丹之練，叉將易無斷之君，漢之為漢未可知也。果行朱雲之言，叉將斬佞人之首，王之為王亦未可知也。惜乎！丹也練行，雲也折檻。其行者，可與立，未可與權也。其折者，說而不繹，從而不改也，此則得失之所以分也。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	《束漢書》：南陽鄧禹杖策追光武，及於鄴，光武曰：我得專封拜，生遠來盒欲仕乎。禹曰：不願也。但願明公威德加於四海，禹得效其尺寸，垂功名於竹帛爾。光武笑。因留宿，禹進說曰：今山束未安，赤眉青犢之屬動以萬數，更姑既是常才而不自聽斷，諸將皆庸人，屈起志在財幣，爭用威力，朝夕自快而已。非有忠良明智，深慮遠圖，欲尊主安民也。明公素有盛德大功，為天下所嚮服，軍政齋肅，賞罰明信。為今之計，莫如延欖英雄，務悅民心，立高完之業，救萬民之命。以公而慮天下，不足定也。光武大悅。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：夫人誰不願垂功名於竹帛哉。么几旱為災，則神龍困涪；網罟不除，則瑞麟罹殃；文叔不舉，則南陽草莽爾，何以能效其尺寸耶。今觀鄧禹之齡甫瑜弱冠，乃能洞曉大計，直欲立高祖之業，救萬民之命，非草草一介之夫可比。至於在德厚薄之言，又默契仁者無敵之旨。然則生之遠來，豈真欲仕乎。將益信龍興而雲從，麟至而瑞應矣。其為元功不亦宜乎。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	赤眉暴亂，三輔郡縣大姓各雍兵眾。光武乃遣偏將軍今異討之，車駕送至河南，敕異曰：三輔遭王莽更始之亂，重以赤眉岑彭之酷，元元塗炭，無所依訴。將軍今奉辭討諸不軌營堡，降者遣其渠帥詣京師，散其小民令就農桑，壞其營壁無使復聚。征伐非必略地屠城，要在平定安集之耳。諸將非不健鬥，然好功掠，鄉本能御，吏士念自修敕，無為郡縣所異。頓首受命，引而西，所至布威信，群盜多降。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：帝之敕馮異也，不曰戒。鄧禹之大而一意平定安集，此可見為民父母之心也。夫以仁暴之不敵，而馮鄧之一體，禹之不微之運其矯枉。蓋有時而當然，且能不失其真，正是可為人主之嘉尚矣。若北宋本以安石、童惇、蔡卞之徒而致亂，高宗中興，復任黃潛善、汪伯彥、秦檜之徒不以為過。此則飛烏以凶，不可如何也。如是而不足責矣。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	明帝永平三年，帝思中興功臣，乃圖盡二十八將於南宮雲臺，以鄧禹為首，次馬成、昊漢、王梁，賈復、陳俊、耿彝、杜茂、寇徇、傳俊、岑彭、堅罈、馮異、王霸、朱祐、任光、祭遵、李忠，景丹、萬修、蓋延、那彤、姚期，劉植、耿純、臧宮、馬武，劉隆，又蓋以王常，李通、竇融、卓茂合三十二人焉。以椒房之親，獨不與焉。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">
	錄曰：愚觀雲臺諸將，其謀模氣象，似不及西京元功，而能成蓋世之名，何也。蓋高帝善將將，光武善將兵。豁達大用者，將將之衍也；才明勇略者，將兵之本也。是故背水之陣，雖高帝不能知，而昆陽之戰，光武所由取勝。借著之謀，非張良不能次，而聚米之畫，光武見於目中。使高帝而逢，寇鄧未叉遽收桑榆之功。光武而御，韓彭未鈴能成垓下之績。此兩漢之將，逢時遇主各有不同，而其成功則一者也。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">弘道錄卷之十三竟</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">＃１『不』原缺，據文義補。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">＃２『年』原缺，據文義補。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">＃３『善』原作『喜』，據文義改。</span></td>
        </tr>
		</table>
    <p>　</p>
    <table border="1" cellspacing="1" width="100%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>