<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../CMTS000.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="100%">
        <font face="新細明體" color="#800000" size="5">明萬曆正統道藏續道藏</font><font size="3" color="#008080">(CH08)</font></td>
      </tr>
		<tr>
        <td width="97%" align="center">
    <p style="margin:0cm;margin-bottom:.0001pt">
	<span style="font-size: 24.0pt; font-family: 新細明體; color: #993300">弘道錄</span></p>
	<span style="font-size: 12.0pt; font-family: 標楷體; color: #993300">
	經名：弘道錄。明邵經邦撰。五十六卷。底本出處：《續道藏》。</span></td>
        </tr>
		<tr>
        <td width="97%" align="center">
    <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-size: 18.0pt; font-family: 新細明體; color: #993300">弘道錄卷之二十</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　<b>　</b></span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體; color: #993300">義</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　<b>　</b></span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體; color: #993300">父子之義</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	《宋史》：太祖母昭憲杜太后治家嚴毅有法，生五子，長太祖，次匡濟、光義、光美、匡贊。太祖即位，尊為皇太后，拜於堂上，眾皆稱賀，后獨愀然不樂。左右曰：臣聞母以子貴。今子為天子，胡為不樂。太后曰：吾聞為君難。天子置身億庶之上，若治得其道，則此位可尊。苟或失馭，求為匹夫不可得。是吾所以憂也。太祖再拜曰：謹受教。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：后常目擊五代之亂，至室家母子不能相保，故有是諭。雖然《大禹陳謨》首以克艱為言，后蓋不惟知母道而又知君道也。以是為訓，宋之一代所以外無呂王武韋之禍，而內有高曹向孟之賢，皆后之壺範有以啟之於前也。然則史稱昭憲垂裕之功，其可少哉。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	太宗不豫，宣政使王繼恩忌太子英明，陰與參知政事李昌齡、殿前都指揮李繼勳、知制誥胡旦等謀立故太子楚王元佐。宰相呂端問疾禁中，見太子不在旁，疑有變，乃以質書大漸字，令親密吏趣，太子入侍。及帝崩，皇后令繼恩召端議所立。端知有變，即給繼恩，使入書閣，遂鎖之，而使人防守，亟趨入宮。后問端曰：宮車已晏駕，立嗣以長順也，將如何。端曰：先帝立太子，正為今曰。今始棄天下，豈可遽違命有異議耶。后默然。乃奉太子至福寧殿即位。太子既立，垂簾引見草臣，端平立殿下不拜，請捲簾升殿審視，然後降階率草臣拜焉。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：自金匱背盟之後，甫傳真宗，即有繼恩之變，頰呂端而免。再傳仁宗，復有允恭之奸，頰王曾而免。其變者，國家危疑之運也；其免者，立國忠厚之功也。是時宋德昌隆，君子道長，故大臣得以行其志，而小人無所容其謀。苟為不然，繼恩豈不能排闊而出，而肯甘心就鎖乎。若乃平立不拜，誠非獲已，既不能如周書顧命，則不免於捲簾審視矣。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	初王安石當國，變亂舊章。光獻太后乘問語神宗，謂：祖宗法度不宜輕改。吾聞民問甚苦，青苗助役宜罷之。神宗崩，哲宗立，宣仁高太后臨朝聽政，於是散遣脩京役夫，臧皇城硯卒，止禁庭工技，罷導洛司，出近侍尤無狀者十三人，戒中外，無苛斂，寬民問，保戶馬，罷造軍器工匠，罷成都府利都買馬，罷京束西泗州物貨場，罷市易抵當汴河堤岸司、地課放市易常平，免役息錢，罷任他出限罰錢，罷免行錢，罷提舉保甲錢，罷錢糧提舉保甲官，罷方田，罷鄘延團將，罷增置鑄錢。十四監事由中旨、王珪等弗預知也。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">　</span><span style="font-family: 標楷體; color: #993300">錄曰：愚觀光獻、宣仁之際，其婦姑之問，可謂善繼善迷者也。夫光獻有欲為之志而未為，至宣仁而成就之；光獻有已為之事而可法，至宣仁而遵迷之。設使紹熙崇寧之君皆能若是，何害於紹迷乎。惜乎，名則是而實則非也。苟有人心，將何面目見二后於地下。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	及太后崩，哲宗改元紹聖。楊畏上言：神宗更法以垂萬世，乞早講求，以成紹述之道。帝即詢以故臣孰可召用。畏即疏章惇、呂惠卿、鄧溫伯、李清臣。帝深納之，以章惇為尚書左僕射，專以紹述為國是。遂引其黨蔡卞、林希、黃履、來之邵、張商英等居要地，任言責，協謀朋奸，報復怨仇矣。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：王安石之流禍慘矣。論者徒知歸罪於變法之端，而不知實禍於紹迷之政。夫紹迷，美政也。文武周公豈惟八百年之福祚，抑且千萬世之顯稱，人皆曰：善繼人之志，善迷人之事者也。然謂之善繼善迷，則其一字之問而有無窮之深意，不可以不察也。夫仁者之祚垂於無窮，而戾者之氣未叉隨泯。設使仁考有後，而神宗嗣孤，夷狄之禍未必然也。今以一宣仁救之而不足，一章惇壞之而有餘，則以哲宗為之子也。崔鷗、陳罐千言而不入，鄧洵武一言而快意，則又以徽宗為之子也。嗚呼。周家傳位季歷以及昌，而天命之永固，神宗傳位哲宗以至估，而國事之曰非，豈非繼志述事之相同，而創業垂統之不善歟。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	竇禹鈞五子儀、儼、侃、偁、僖，皆相繼登科，號為五龍。馮道贈詩曰：燕山竇十郎，教子有義方。靈樁一株老，丹桂五枝芳。逮宋建隆元年，太祖謂宰相曰：深嚴之地，當以宿儒處之。竇儀清介重厚，非斯人不可。即曰拜為學士，後屢稱儀有執守，欲相之。趙普忌其剛直。及卒，閔然曰：天何奪我竇儀之速。蓋惜其未大用也。儼尤為才俊，善步星曆，與盧多遜、楊徽之同任諫官，嘗謂之曰：丁卯歲五星聚奎，自此天下太平。卒如其言。太祖謂侍臣曰：近朝卿士竇儼質重嚴整，有家法，閨門敦睦，人無斕語，諸弟不能及。僖亦中人材爾，傳有操尚可嘉也。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">　</span><span style="font-family: 標楷體; color: #993300">錄曰：愚觀竇氏之在宋初，其變面事警則有可責，其義方訓子則有可稱。雖然有五星聚奎，而後一代之人物可齊；無五代亂離，而後五子之出處可鈴。人情世道大抵而然，君子未可以厚非之也。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	陳省華與妻馮氏性嚴毅，治家有法，子堯叟、堯佐、堯咨居常孝謹怡聲，侍側不敢以貴自處。景德中，堯叟掌樞機，堯佐直史館，堯咨知制誥，與省華同在北省。比客至，兄弟常立侍父側，客不自安，多引去。堯叟偉姿貌，強力奏對，明辯多智，數久典機密，軍馬之籍悉能周記。堯佐少好學，父授諸子經，其兄未卒業，堯佐竊聽已成誦；及貴讀書不輟。初從種放於終南山，陳搏謂省華曰：君三子皆當將相，惟中子貴且壽。一如搏言。及卒，自誌其墓曰：壽八十二，不為天官一品，不為賤使相納，祿不為辱。三者粗可歸於父母棲神之域矣。堯咨以氣節自任。君子謂省華聲聞，由諸子而益著。有宋以來，言家法者不能及云。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：愚觀陳氏，一時不惟可稱，而中子貴壽尤有可驗。雖然以自驗而電勉則可以自負，而夸毗則不可。蓋貴與壽，是人之所欲也。亦有不可又者，如顏子短命，曾參寡祿，冉閔無階，而萬世之下莫不尊之，以其德耳。故太上立德，其次立功，以是歸息於棲神之域，庶幾無忝於風興夜寐之心矣。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	呂公著二子希哲、希純，少從憔千之孫復石介胡緩學德器，成就大異眾人；及長復從二程、張載遊，聞見益廣，遂絕意進取，不事科舉，學以僥倖利祿。王安石將真其子雩於講官，以希哲有賢名，欲先用之。希哲辭曰：辱公相知久，萬一從仕將不兔異同，則疇昔相與之意盡矣。安石乃止。及申公作相，二弟公綽公弼已官省寺，希哲獨滯管庫。申公嘆曰：當世善士，吾收拾略盡爾。獨以吾故，置不試命也。其母聞之，笑曰：是亦未知其子矣。范祖禹，其妹婿也，言於哲宗曰：希哲經術操行宜備講讀。乃除崇政殿說書。其勸導人主以脩身為本，正心誠意為主，若身不能脩，左右之人且不能諭，昆天下乎。與希純世濟其美，樂易簡儉，終年名益重，遠近皆師尊之。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">
	　錄曰：史稱呂申公知子之賢而不能薦，有愧於從祖。愚特以為無忝於正獻。何也。文穆之時，大道為公，不當以遠嫌為辭。申公之時，大道<span lang="EN-US"><br>
	</span>
	既隱，人當以亦黨自懼，以是為防他曰。林希尚言：呂大防由公著援引，故進希哲以酬私恩，而公著之惡，則希哲導成之。嗚呼。孟子不云：仰不愧於天，俯不作於人。希哲以之回視雩與嬉輩真腐鼠之不若歟。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	洪皓三子適、遵、邁。適幼敏悟，日誦三千言；皓使朔方，年甫十三，能任家事；以皓出使，恩補脩職郎；紹興十二年，與弟遵同中博學宏詞科。高宗嘆曰：父在遠方，子能自立，天之報也。宜加升擢。遂除。適敕令所刪定官，遵秘書正字。後三年，邁亦中是選。由是三洪文名滿天下。及皓歸，性秦檜，三子皆外補。皓謫英州，適往來嶺南省侍者九載。檜死，適自兩制一月入政府。又四日，擢居相位。遵為資政殿學士，邁為端明殿學士。邁之文學尤高，其立朝議論最多，所謂忠義之報，詛不信哉。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　</span><span style="font-family: 標楷體; color: #993300">錄曰：洪忠宣豈比於蘇長孺哉。武之時，中國全盛，匈奴恃其桀敖而已。皓之時，華夷倒置，鈴死無生。若非天之所報，又安能有其家乎。特以檜之惡甚於犬羊，其毒逍於醜虜，虜能容忍於異域，檜不能得侍於同朝，帝能加擢於一時，顧不能保全於異日。惟天不可為，卒之有子以顯其世，有文以華其國。雖不得秉政於生前，亦登相位於身後。觀於史臣，亦悻悻曰：忠義之報，有由然夫。<span lang="EN-US"><br>
	</span></span><span style="font-family: 新細明體; color: #993300">
	胡安國三子寅、宏、寧。安國疆學力行，以聖人為標的，志於康濟，見中原淪沒，黎民徐炭，常若痛切於身；雖數以罪去，其愛君憂國之心遠而彌篤；每有君命，即置家事不問。然風度凝遠，蕭然塵表，視天下萬物無足以嬰其心。自正安右廢《春秋》，不列於學官，安國謂：先聖手所筆削之書，乃使人主不得聞講說，學士不得相傳習。亂倫滅理，用夏變夷，殆由乎此。故潛心是書二十餘年，以為天下事物無不備於此。每嘆曰：此傳，心要典也。寅號致堂本弟猶子，少桀點難制，父閉之空閣，其上有雜木，寅盡刻為人形。安國曰：當有以移其心。別置書數千卷於其上，年餘寅悉成誦不遺一卷。志節豪邁，新州謫命下，即日就道。宏號五峰，傳其父之學，優游衡山下餘二十年，玩心神明，不舍晝夜。張拭師事之。安國之傳《春秋》也，寧脩纂檢討，盡出其手，著《春秋通旨》，以羽翼其書云。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">　</span><span style="font-family: 標楷體; color: #993300">錄曰：人稱康侯如大冬嚴霜，其子豈歲寒能凋者乎。所上之章，凜凜如出一轍。蓋由其家學，一以《春秋》為準的也。父職總裁，子備檢討，家庭之問宛然史局。若溫公與康侯者，蓋不多見。雖不仕，猶仕也。至於父子並列儒宗，豈不美哉。<span lang="EN-US"><br>
	</span></span><span style="font-family: 新細明體; color: #993300">
	蔡元定二子淵、沈，皆躬耕不仕。始元定謫道州，跋涉數千里。道楚粵窮僻處，父子相對惟以道理自相怡悅。沈年三十屏去舉子業，以聖賢為師。自洪範之數，學者久失其傳，元定獨心得之，然未及論著。常曰：成吾書者沈也。沈受父師之說，沉潛反覆者數十年，然後成書，以謂體天地之撰者易之象，紀天地之撰者範之數。數始於一奇，象成於二偶。奇者數之所以行，偶者象之所以立。故二而四，四而八。八者，八卦之象也。一而三，三而九。九者，九疇之數也。由是重之而六十四，六十四而四千九十六，而象備矣。九而八十一，八十一而六千五百六十一，而數周矣。易更四聖而象己著，範錫神禹而數不傳。後之作者昧象數之原，窒變通之妙，或即象而為數，或反數而擬象，洞極用書，潛虛用圖，牽合傳會，自然之數蝕焉。先君子曰：洛書者，數之原也。余讀洪範而有感焉。上稽天文，下察地理，中參人物，古今之變，窮義理之精微，究興亡之徵兆，彝倫所敘，秩然有天地，萬物各得其所之妙。故西山賈氏以為與三聖之易同功者是也。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">
	　錄曰：愚觀數公之子，惟九峰之傳獨得其宗。其所著《洪範皇極》，蓋以天地之所以筆者數也，人物之所以生者數也，萬物之所以得失者亦<span lang="EN-US"><br>
	</span>
	數也。數之體著於形，數之用妙乎理，非窮神知化、獨立物表者曷足以與此哉。其作書集傳也，曰：二帝三王之治本於道，二帝三王之道本於心。禮樂教化，心之發也；典章文物，心之著也；家齊國治天下平，心之推也。心之德其盛矣乎。聖人之心見於書，猶化工之妙著於物，非精深不能識也。此所以卓冠群倫，而從祀夫子廟庭－，不亦宜乎。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	李舜臣三子心傳、道傳、性傳。舜臣傳學力行，多所著述。父子各秉史才，遷宗正寺簿，重修裕陵玉牒。當曾布呂惠卿初用事，必謹書之。或謂非執政除免，格不應書。舜臣曰：治忽所關，可拘常法。他所筆削，多類此。心傳為脩撰，專脩高、孝、光、寧四朝實錄。端平三年上書言致旱之由，曰：和耀增多而民怨。曰：籍貲不以罪而民怨。凡此皆起於大兵之後，而勢未有以消之，故愈積而愈極也。道傳明於河洛之學，嘗訪求從學朱熹之門者與之講習，盡得其遺書而讀之，篤於踐履，臥榻問大書喚起截斷四字，其用功慎獨如此。於經史未有論著，曰：學未至，不敢於詩。文未嘗苟作，曰：學未至，不暇。性傳嘗進對，有崇尚道學，未遇其實之言。帝曰：實者何。對曰：在格物致知。以為出治之本。又言：束周以後，諸侯、卿大夫皆以既葬除服。秦漢之際，尤為淺促。孝文定為三十六日之制，則視孝惠以前已有加矣。束漢以後，又損之為二十七日。謂之以日易月，則薄之至也。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：愚觀李氏一門，三子造詣略同，《宋史》列於儒林可無愧也。而乃分為四處，心傳、道傳總歸一巷亦可也，而乃殊於二門。若此者，可以見十羊九牧，前後不倫，欲無繁冗不可得矣。而元定之子沉從祀廟庭，不為列傳，子抗反為之，然則衹為官爵而已。故曰：余豈好辯哉。余不得已也。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	唐璘拜監察御史臺史，且至惶駭趁避。其母曰：人言此官好，汝何憂乎。璘曰：此官須為朝廷爭是非。一咈上意，或性權貴，恐重為大人憂。母曰：第盡言。吾有而兄在。璘拜謝就職，首疏：天變而至於怒，民怨而幾於離，海宇將傾，天下將覆。陛下謂此何時尚。縱慾累德，文過飾非，疏遠正人，押暱戚堅；宰相用時文之才為經世之具，不顧民命，輕挑民端，不度事宜，頓空國帑，季政厥子，內交商人，賄塗大開，小雅盡廢，瑣瑣姻姪敢預邪謀，視國事如徘優，以神器為奇貨。都人側目，朝士痛心。盍正無將之誅，以著不忠之罪，蓋指賈似道也。再疏：鄭清之妄庸誤國，其子士昌招權納賄，拔庸將為統帥，起臟吏為守臣。璘立臺僅百日，世謂唐子方再見，皆母指教之也。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	《元史》：姚天福拜監察御史，母戒之曰：古稱公爾忘私。委質為臣，當罄所衷，以塞其職，勿以未亡人為恤。俾吾追綜陵母，則死之日猶生之年也。天福亦請於憲府曰：御史責當言路，有犯無隱。苟獲譴乞，不為親累。或以聞，世祖嘆曰：天福母子雖生今世，其義烈之言當於古人中求之。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	錄曰：宋唐璘與元天福，其母教戒同也，而其功業則異。璘立臺僅百日，雖曰切劇上躬，盡言無隱，宋至是已無可為矣。縱使子方復出，誰能救之乎。天福當世祖之際，練行言聽，不惟整攝臺綱，無一蛇二首之患，且能復立按察，有摺服豪右之功。然則璘非駭也，大廈將傾，有不勝其任之憂；福非烈也，元運方隆，無自貽伊戚之患。母之一喜一懼，而世道一污一隆，從可知矣。<span lang="EN-US"><br>
	</span></span><span style="font-family: 新細明體; color: #993300">
	拜住，安童孫也，五歲而孤，母卻烈氏有賢操教養之，稍長宏遠端亮，有祖風。嘗奏：人之仕宦隨所職司，事皆可習至，於學問有本，施於事業。此儒者之事，宰相之資也。陛下委臣以大任，臣有所畏者三：畏辱祖宗；畏天下事大，識見有所未盡；畏年少不克負荷，無以上報聖恩。常直內庭，知無不言。及入相，振立紀綱，修舉廢墜，裁不急之務，杜僥倖之門，加惠兵民，輕榣薄斂。英宗倚之，相與勵精圖治。時天下晏然，國富民足，遠夷有古未通者，皆朝貢請吏。初為禮儀院使，年方二十。吏就第請署，適後圃閱戲，母厲聲呵之曰：官事不治，若爾所為，豈大人事耶。遂探自克責。一日侍宴，英宗強以數卮。既歸，母戒曰：天子強汝飲，當益戒懼，無酣於酒。每事督訓。故人謂拜住之賢，母之教也。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：木華黎，元之四傑也。四世而有安童，又再世而得拜住。乃有所畏者，三祖孫奕世無忝，孰謂夷運而能若是哉。揆厥所由其母，閑之維，則收其放心，無寧沉湎之所致也。自是而後不能及矣。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	《皇明名臣錄》：景泰中，禮部郎中章綸、給事中林聰、御史鍾同、大理卿廖莊因災異陳言。是時太上皇別居南宮，憲皇帝易儲為王，兩宮疏隔，嫌隙滋萌，災異荐臻，人心危懼，廷臣無敢言者。綸特陳脩德彌災十四事，內惇孝義，謂：太上皇帝君臨天下十有四年，陛下向嘗親受其冊封，恭為臣子，是天下之父也。每月朔望及歲旦，宜率群臣朝見，以極尊祟之道。又欲復舊皇后於中宮，以正天下之母儀。復舊皇儲於束宮，以定天下之大本。知此，則倫誼篤而和氣充，天意自回，災異自彌矣。作旨錮禁。先是景泰三年，朝廷初請易儲，事下廷議，舉朝大小臣工持疑，未敢發，聰獨首言：皇太子無過，不可易。憤激不肯署名，與鍾同、廖莊前後諫議相同，雖不能阻止，而人服數臣之義，天命卒無改云。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">
	　錄曰：臣觀諸臣之義，凜凜乎《春秋》大旨，當今萬世之攸賴者也。夫劇積出奔，輒未嘗廢；隱公攝位，桓乃嗣立。<span lang="EN-US"><br>
	</span></span><span style="font-family: 新細明體; color: #993300">
	英廟初還之時，憲皇方暴盛也。何以易為哉。蚓景皇帝儲嗣況瘁，后亦荐更當是時也。正宜納鍾同、章綸之說，直林聰、廖莊之論，加禮於太上，復儲於束宮，則名正言順，異曰奪門之變，未可知也。曾未瑜時，應天順人。英廟既晦而復光，憲皇既廢而反正，傳至我皇上億萬載，無疆之休。當時諸臣之議，寧不明白正大矣乎。乃知我明大統之傳，建天地，揭日月，未可斯須違越者也。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	《燕對錄》：弘治十八年五月，上不豫，司禮監宣內閣李束陽、劉健、謝遷同入乾清宮，至御榻，上著便服坐，健等叩頭。上令近前，於是直叩榻下，上曰：朕承祖宗大統，在位十八年。今年三十六歲，乃得此疾，殆不能興。上玉色發赤，火聲盛氣。健等曰：陛下萬壽無疆，偶爾違和，暫須調攝，安得遽為此言。上曰：朕自知之，亦有天命不可強也。朕為祖宗守法度，不敢息荒。蒙皇考厚恩，選張氏為皇后，成化二十三年成婚，至弘治四年九月二十四日生束宮，今十五歲矣，尚未選婚。社稷事重，可亟令禮部舉行。皆應曰：若。上又曰：束宮聰明，但年幼好逸樂。先生每勤請他出來讀些書，輔導他做箇好人。健等皆叩頭，仰奏曰：臣等敢不盡力。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">
	　錄曰：臣觀孝皇垂絕之命，其從容委曲，始終詳盡，比之周書顧命，異世同揆。至若曰：朕為祖宗守法，不敢怠荒。尤萬世臣子深思痛念，至今在於人心所不能忘也。但以好逸之言，真如末命所諭，而後劉瑾、朱寧、江彬之徒紛紜瞽惑，尚頰在天之靈旋起旋滅，無能久禍，其貽謀不亦遠乎。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	祭酒宋公訥稟性純誠，動以矩護，不妄言笑。會建大學成，中外貢入，學徒日夥，教泥不行，於是擢為祭酒，所以提契鏟碘不遺餘力，橫經發難，擊部廓塞，學者如客得歸，居常寢食恆在廂房，不宿於家。一日有疾，上遣中使問諭，召其子麟還京侍養。至是麟等懇請還家，厲聲曰：是何風雲氣少，兒女情多耶。及病革乃歸。上親為文祭之官，其次子復祖為司業。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">　</span><span style="font-family: 標楷體; color: #993300">錄曰：惟日孳孳，斃而後已。聖人所以勉學者，未聞不宿於家也。以為風雲氣少，兒女情多，然則叉須鐵石心腸而後可耶。雖然以若人而在師保之位，不息人君一曰之問，接賢士大夫之時少，與宦官官妾之時多。此所以道能信主，忠可身行。闕子復為司業，豈尋常兄女子者可比耶。<span lang="EN-US"><br>
	</span></span><span style="font-family: 新細明體; color: #993300">
	《尹直瑣綴錄》：尚書何文肅公喬新，父太子太保、吏部尚書何文淵。昔任溫州知府，不受遺金，人為立卻金館，至今猶存。及文肅公初第進士，使淮西，巢令問徽以嘗師其先公，贈以白金，文綺公卻之，徽曰：吾以壽吾師，非贈君也。答曰：子以壽吾父，因他人致之則可，因吾致之則不可。在閩時，市舶內臣死，鎮守分其餘貲，遺三司，公獨力辭，不獲，則受而輸於公帑。及長汴臬，都指揮武成德嘗因薦已燼以犀帶銀器，笑曰：我知君，君不知我。武暫而退。及致仕，楊宣慰遣使致金幣為壽，並獻文梓，可為壽具者一無所納。或勸之曰：戒之在得，正在今日。其廉蓋素性然也</span><span lang="EN-US" style="font-family: New MingLiu; color: #993300">○<br>
	</span><span style="font-family: 標楷體; color: #993300">
	　錄曰：昔人有言：臣之清，不如臣之父者。今亦有言：何之清，不如何之子者。愚則以清白士大夫美德，至父子奕世相傳，雖出甩勉，亦所當向若，徒以為過。情嬌激，則世無全人矣。錄之。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	天順初，太監曹吉祥、忠國公石亨估寵擅權。監察御史楊誼劾之。既而彗孛疊見，二勢益張。公約十三道連名，極論有私於亨者。亨乃與祥合謀、上譜下錦衣獄文，致其死。會京城大風雨雹，拔木壞屋，走下馬牌於正陽郊外，始得末減，謫戍遼束，遇赦還職。時二凶尚在，或謂宜詣謝，方可無事。公不肯，復戍廣西。及二凶誅，方始復官。子源弘治問任欽天監五官監候。正德初，逆瑾當權，源上疏言：占候得：大角及心宿中星動搖天遊，天機、天權星不明。因勸先皇安居深宮，遠絕遊幸，節賞賜，止工役，親元老大臣，講讀詩書。復疏：十月二十六曰占候得：連曰霧霧交作，為眾邪之氣陰冒于陽臣，欺于君。小人擅權，為下叛上，引譬甚力。又言：自正德二年以來，一向占候得火星入太微，垣帝座之前，或束或西，往來不一。勸上宜思豫防。意在瑾也。於是瑾．怒，喚源面斥，嬌韶杖責，遣戍肅州。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">
	　錄曰：愚觀謫戍之命，一之已甚，未聞再而無悔者也。不題之言，父已罹辜，未聞子復蹈之者也。惟有父子鐵石之心，而後有前後筮龜之論。楊氏可謂不沒矣。此其大風雨雹，亦可以見天心仁愛之至也。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">弘道錄卷之二十竟</span></td>
        </tr>
		</table>
    <p>　</p>
    <table border="1" cellspacing="1" width="100%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>