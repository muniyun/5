<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../CMTS000.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="100%">
        <font face="新細明體" color="#800000" size="5">明萬曆正統道藏續道藏</font><font size="3" color="#008080">(CH08)</font></td>
      </tr>
		<tr>
        <td width="97%" align="center">
    <p style="margin:0cm;margin-bottom:.0001pt">
	<span style="font-size: 24.0pt; font-family: 新細明體; color: #993300">弘道錄</span></p>
	<span style="font-size: 12.0pt; font-family: 標楷體; color: #993300">
	經名：弘道錄。明邵經邦撰。五十六卷。底本出處：《續道藏》。</span></td>
        </tr>
		<tr>
        <td width="97%" align="center">
    <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
	<span style="font-size: 18.0pt; font-family: 新細明體; color: #993300">弘道錄卷之三十九</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體; color: #993300">智</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　<b>　</b></span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體; color: #993300">君臣之智</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	《三國志》：琅琊諸葛亮寓居襄陽隆中，躬耕畝畝，好為梁父昤，每自比管仲、樂毅，時人莫之許也。司馬徽清雅有知人之鑑，同郡龐德公素有重名。德公常謂：孔明為臥龍，德操為冰鑑。故劉備在刑州，訪士於司馬徽。徽曰：儒生俗士，豈識時務。識時務者，在乎俊傑。此問自有伏龍鳳雛。備問為誰，曰：諸葛孔明也。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：愚觀諸葛孔明，乃知束京所養，不可以易而得也。人徒見黨人戮辱，以為仁賢之禍，而不知顧廚俊及，乃長清德之風。至孔明能知靜以脩身，儉以養德，非淡泊無以明志，非寧靜無以致遠，斯非龍德而隱者乎。又曰：學須靜也，才須學也。非學無以廣才，非靜無以成學，非終曰乾乾者乎。又曰：惱慢則不能研精，險躁則不能理往。年與時馳，意與歲去，又非夕惕若厲者乎。當時謂之外龍，良有以也。然則三顧之勤，乃作新久錮之氣。而時務之識，其好還標榜之稱也歟。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	備詣亮因屏人曰：漢室傾頹，奸臣竊命，主土蒙塵。孤不度德量力，欲信大義於天下，而智術淺短，遂用猖獗，至于今日，然志猶未已。君謂計將安出。亮答曰，自董卓以來，豪傑並起，跨州連郡者，不可勝數。曹操比於袁紹，則若微而眾寡，然操遂能克紹，以弱為強者，非惟天時，抑亦人謀也。今操已擁百萬之眾，挾天子以令諸侯，此誠不可與爭鋒。孫權據有江束，已經三世，國險而民附，賢能為之用，此可與為援而不可圖也。荊州北據漢沔，利盡南海，束連昊會，西通巴屬，此用武之國，而其主不能守。此殆天所以資將軍，將軍豈有意乎。益州險塞，沃野千里，天府之土，高祖因之以成帝業，劉璋間弱，張魯在北，民殷國富，而不知存恤，智能之士思得明君。將軍既帝室之冑，信義著刺四海，總攬英雄，思賢如渴，若跨有刻益，保其巖阻，西和諸戎，南撫夷越，外結好孫權，內脩政理，天下有變，則命一上將將判州之軍，以向宛洛，將軍身率益州之眾，以出秦川，孰不簞食壺漿以迎將軍者乎。誠如是，霸業可成，漢室可興矣。先主曰：善。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">
	　錄曰：愚觀孔明之告玄德，與收用巴蜀，還定三秦，天下可圖，同一見也。而不能恢復帝業，何耶。蓋高祖之時，三傑並用，其禽魏取代，仆趙滕燕，束擊齊，南滅楚，皆信之功也。觀其言曰：多多益善，則與刺顏良誅文醜者，大有問矣。今發蹤指示，固斯人也；擊兔伐狐，亦斯人也，世豈能並濟哉。加以操之用兵，彷彿孫吳，而區區之蜀，終老雲喪，誰能為之巨臂，甫孔明能走仲達，或亦晚矣。此高祖所以嘆公知其一，未知其二也。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	孫權謂呂蒙曰：卿今當塗掌事，不可以不學。蒙辭以軍中多務，權曰：孤豈欲卿治經為博士耶。但當涉獵見往事耳。卿言多務，孰若孤。孤嘗讀書，自以為大有所益。蒙乃始就學。及魯肅過得陽，與蒙論議，大驚曰：卿今者才略，非復昊下阿蒙。蒙曰：士別三日，即更刮目相待，大兄何見事之晚乎。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：古之學何為乎。美質易得，至道難聞，學之所以為誠也，為信也。今之學何為乎。事欲求可，功欲求成，學之所峽為欺也，為詐也。是故孫權未勸之前，良心未鑿，天理尚存，何能見其刮目。呂蒙既學之後，役智任數，呈功計能，非復吳下阿蒙矣。然則非子明之受益，乃雲長之當損乎。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	孫權與陸遜論周瑜、魯肅及蒙曰：公瑾雄烈，膽略兼人，遂破孟德，開拓荊州，邈焉寡儔。子敬因公瑾，致達於孤。孤與宴，語便及大略，帝王之業，此一快也。後孟德因獲劉綜之勢，張言率數十萬眾水步俱下，孤請諸將咨問所宜，無適先對，至張子布言，宜遣使迎之。子敬勸孤急呼公瑾，付任以眾，逆而擊之，此一快也。後雖勸我借玄德地，是其一短，不足以損其二長，故孤常以比方鄧禹也。子明少時孤，謂不辭劇易，果敢有膽而已。及身長大，學問開益，籌略奇至，可以次於公瑾，圖取關羽，勝於子敬。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：愚觀破虜之言，何其不情哉。公瑾之成功一葦，蜀君臣有以激之也。不以為恩，而反以為誚，如是尚可釋綜而不擊乎。來而不取，反為人借，以借者為短，則借之者何如也。甚矣，權之為漢賊也。至其巧於用詭，以襲關羽，不啻掩人之盜。以為勝於子敬，克其類於穿寄之事，猶可為之，何怪乎稱說天命，媚於瞞賊乎。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	《晉書》：杜預以天下雖安，忘戰必危，勤於講武，脩立浮宮，江漢懷德，化被萬里，攻破山夷，錯置屯營，分據要害之地，以固維持之勢。又修召信臣遺跡，激用潰清諸水，以浸原田萬餘頃，分疆刊石，使有定分，公私同利。眾庶賴之，號曰：杜父。舊水道，唯沔漢達江陵，千數百里北無通路，又巴丘湖沅湘之會，表裹山川，實為險固，荊蠻之所恃也。預乃開楊口，起夏水，達巴陵千餘里，內瀉長江之餘，外通零桂之漕。南土歌之曰：後世無叛由，杜翁孰識智名與勇功。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：夫智名勇功，人誰不慕，而欲識之哉。《書》曰：有其善，喪厥善，矜其名，喪厥功。人惟智量淺狹，是以不能知之也。夫平吳之役，其造謀定議，發跡指示者，預也。諸將徒能得走獸耳。故嘗身不跨馬，射不穿札，非其驕貴之靡，乃由博學多通，耽思經籍，所造益深。故有善不伐，有勞不施耳。而安不忘危之一言，足以超于眾見，豈徒濬與渾之不如，華與詭亦莫能及矣。安能終損，立功立言之本歟。嗚呼，可以法矣。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	《唐書》：太宗謂蕭璃曰：朕少好弓矢。得良弓千數，自謂無以加。近以示，弓工乃曰：皆非良材。朕問其故，工曰：木心不直，則脈理皆邪。弓雖勁，而發矢不直。朕始悟，暴者辨之未精也。朕以弓矢定四方，識之猶未能盡，況天下之務，其能偏知乎。乃命京官五品以上，更宿中書內省，數延見，問以民問疾苦，及政事得失。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：古者工執藝事以諫，其此之謂與弓工輪扁。至今猶且稱之，以其言之曲盡，而達於事理，不可以不察也。是故木心不正，則脈理皆邪，君心不正，則治道皆苟。弓工之所見，殆王魏之不若歟。太宗徒得其言，而不得其所以言，但能延問疾苦得失之所由，而不能加慎於寡妻兄弟之所，獨非好問用中之比也。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	上問魏徵曰：人主何為而明，何為而暗。對曰：兼聽則明，偏信則暗。堯清問下民，故有苗之惡得以上聞。舜明四日達四聰，故共鯀罐兜不能蔽也。二臣偏信趙高，以成望夷之禍；梁武偏信朱異，以取臺城之辱；煬帝偏信虞世基，以致彭城閣之變。是故人君兼聽廣納，則貴臣不得壅蔽，而下情得以上通也。上曰：善。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">
	　錄曰：離之為卦也，明兩作，故為文明之象。明夷之卦也，明入地中，故為幽暗之象。此兼聽偏信之所由分也。以是為訓，猶有信楊國忠，以成天寶之難；信盧杞，以啟建中之亂；信李訓鄭注，以致甘露之變者。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	上問房玄齡、蕭璃曰：隋文帝何如主也。對曰：文帝勤於為治，每臨朝，或至曰反。五品以上引坐論事，衛士傳餐而食。雖性非仁厚，亦勵精之主也。上曰：公得其一，未知其二。文帝不明而喜察。不明，則照有不通；喜察，則多疑於物事，皆自失不任草臣。天下之廣，一日萬幾，雖後勞神苦形，豈能一一中理。草臣既知上意，唯物取決受成，雖有愆違，莫敢諫爭。此所以二世而亡也。朕則不然，擇天下賢才，真之百官，使思天下之事，關由宰相審熟便安，然後奏聞。有功則賞，有罪則刑，誰敢不竭心力，以脩職業，何憂天下之不治乎。因敕百司：自今詔敕行下，有未便者，皆應執奏，毋得阿從，不盡己意。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">
	　錄曰：帝之言，其君人之規鑒歟。夫不明而喜察，後世之通弊也。是非不可以一人掩，而惟憑己之可否，則是非亂矣；善惡不可以一人次，<span lang="EN-US"><br>
	</span>
	而惟恣己之好惡，則善惡惑矣；功罪不可以一人斷，而惟私己之與奪，則功罪淆矣。是故以不明自諉，而責成於人，猶可言也；以苛細自任，而動疑於物，不可言也。天下至大，而心思之所量者小，兆民無窮；而耳目之所及，有限也。故己有不便，而令百司執奏，則己無偏重之息矣；人有未知，而能選賢任能，則人無廢事之憂矣。此貞觀之治，庶幾可稱。後之人君，其諸念之哉。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	房玄齡明達吏事，濟以文學，夙夜盡心，惟恐一物失所，用&#65344;法寬平，聞人有善若己有之，不以求備取人，不以己長格物。與如晦引拔士類，常如不及，至於臺閣規模，皆二人所定。上每與玄齡謀事，必曰：非如晦不能庾。及如晦至，卒用玄齡之策。蓋玄齡善謀，如晦能斷，二人深相得，同心狗國。故世稱賢相者，推房杜焉。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　</span><span style="font-family: 標楷體; color: #993300">錄曰：愚觀唐之房杜，與漢之良平不同，足未見其躡，耳未見其附，而史稱善謀。何也。曰：此善藏其用者也。夫以唐之太宗視漢之高祖，其豁達大度，有不同也。是故以帝之神采英發，舉世皆拜下風，使為房杜者畫一策，則挾為己長，運一籌，則伐為己有，如良平之自見，豈能始終其業哉。今上與玄齡謀事，鈴曰：非如晦不能斷，及如晦至，卒用玄齡之策，君臣朋友之問，豈非善藏其用者哉。<span lang="EN-US"><br>
	</span></span><span style="font-family: 新細明體; color: #993300">
	上謂長孫無忌等曰：人苦不自知其過。卿可為朕明言之。對曰：陛下武功文德，臣等將順之不暇，又何過之可言。上曰：朕問公以己過，公等乃曲相諛說。朕欲面舉公等得失，以相戒而改之，何如。皆拜謝。上曰：長孫無忌善避嫌疑，應物敏捷，決斷事理，古人不過，而總兵攻戰，非其所長。高士廉涉獵古今，心稍明遠，臨難不改節，當官無朋黨，所乏者骨魎規諫耳。唐儉言辭辨捷，善和解人，事朕三十年，遂無言及於獻替。揚師道性行純和，自無愆違，而情實怯懦，緩急不可得力。岑文本性質敦厚，文章華贍，而持論怛據，經遠自當，不負於物。劉汨性最堅貞，有利益然其意，尚然諾私於朋友。馬周見事敏速，性甚貞正，論量人物，直道而言，朕比任使，多能稱意。褚遂良學問稍長，性亦堅正，每瀉忠誠，親附於朕，譬如飛烏依人，人自憐之。</span><span style="font-family: 標楷體; color: #993300">　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">
	　錄曰：帝之始也，欲聞己過，而及群臣；其終也，遍舉群臣，而忘己過。至他曰之評魏武，乃曰：臨危制勝，料敵設奇，一將之智有餘，萬乘之才不足。嗚呼。合而觀之，可以見帝之失得矣。又何必曲相談說哉。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	德宗詔郭子儀還，以李光弼代之，士卒涕泣，遮中使請留子儀，子儀給之曰：我賤中使耳，未行也。因躍馬而去。光弼以騎五百，馳赴束都，夜入其卑。兵馬使張用濟與諸將謀，以精銳突入東京，逐光弼，請子儀，命其士皆被甲上馬以待。康元寶難曰：君以兵請令公，朝廷必疑。此令公諷君為之，是破其家也。郭氏百口何負於君，而為此乎。用濟乃止。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：宋岳飛之班師，與郭令公之躍馬，其意正同。而老儒經生或責以將在軍，君令有所不受，宜待中原克復，而後聽命。其歟用濟之謀，何以異哉。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	《宋史》：太祖皇帝未嘗為學，晚好讀書，然性豁達，不事嬌餚。京城新宮成，御正殿坐，令洞開諸門，皆端直軒豁，無有壅蔽。因謂左右曰：此正如我心，少有邪曲，人皆見之矣。又嘗謂宰相薛居正等曰：古之為君，鮮能正心，自致無過之地。朕嘗夙夜畏懼，防非窒慾，庶幾以德化人之義。如唐太宗受人諫疏，直詆其失，曾不愧恥，豈如不為之，而使臣下無問言哉。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">　</span><span style="font-family: 標楷體; color: #993300">錄曰：《虞書》之人心惟危，非與慾也。《中庸》之不睹不聞，戒與慎也。帝之胸次，可與玩於千仞高明之上，夫何問然之有哉。以唐太宗能受書言，尚為僧恥，蚓於歸，非文過者乎，後世無能及矣。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	太宗勤於為學，每臨朝後觀書，自己自申，然後釋卷。詔史館脩《太平御覽》一千卷，日進三卷。宋琪等以勞瘁為諫。帝曰：開卷有益，不為勞也。朕欲周歲讀褊是書耳。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：帝王之學與經生異。竊以為經生亦當體認性情，傳求理趣。至於誇多鬥靡，徒勞而無益也。若太祖之於二典，不惟能讀，而又能行，繼世之後，所當取法。乃脩《太平御覽》之書，支離破碎，無裨實用。雖日進三巷，果何益哉。宜乎田錫之不取也。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	田錫耿介寡合，多智好禮。嘗奏：舊有御覽，但分門事類，無益聖心。臣請別為御覽。又集經史切要之言，為御屏風，置宸座之側，庶治亂興亡之鑒，常在目矣。其御覽序曰：聖人之道，布在方冊。六經，則言高指遠，非講求討論，不可測其淵深；諸史，則邇異事殊，非參會異同，豈易記其繁雜；子書，則異端之說勝；文集，則宗經之詞寡。非獵精義，以為鑒戒，舉綱要，以觀會通，為日覽之書，資日新之德，則雖白首未能窮也。御屏風序曰：古之帝王盤盂有銘，几杖有戒。蓋起居必睹，而夙夜不忘也。臣每覽經史子集，取其語要，輒用進獻。日夕觀省，則聖德日新，與湯武比隆矣。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：愚觀漢宋二祖，皆未嘗為學，而能不失帝王之範團；唐宋二宗，皆攻苦博學，而反不免後世之譏議。何也。豈非所務於博聞強記，而不切近於格物致知，故其所就亦止於文詞字畫，而不關於誠意正心乎。真宗徒能嘆美田錫，以為天奪之速，不能盡力章疏，以收直諫之功，何況一屏風之置哉，雖別為御覽，亦從然矣。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	趙普少習吏事，寡學術。太祖勸其讀書，遂手不釋卷，每歸私第，園戶啟筐，取書誦之竟曰；及次曰，臨政處次如流。既卒，家人發筐取書視之，則《論語》二十篇也。常謂帝曰：臣有《論語》一部，以半部佐太祖定天下，以半部佐陛下致太平。李沆嘗讀《論語》，或問之，沆曰：沆為宰相，如《論語》中節用而愛人，使民以時，尚未能行聖人之言，終身誦之可也。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">
	　錄曰：趙忠獻之讀《論語》，可謂侈然自負矣。然不知虎兕出柙，玉毀櫝中，是誰之過，所以舍曰：欲之，而叉為之辭也。李文靖之讀《論語》，可謂歉然自損矣。然實能居之無倦，行之以忠，所以夫人不言，言叉有中也。嗚呼。若人也，其所先見謂各智，其所不欺謂之仁，兼以終身誦之，謂之勇。觀於聖言，豈非不憂不惑不懼者歟。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	及沆為相，王旦乃參政事，以西北用兵，或至吁食，嘆曰：安能坐致太平，優游無事耶。沆曰：少有憂勤，足為警戒。他日四方寧謐，朝廷未必無事。旦不以為然。沆又曰取四方水旱盜賊奏之，旦以為細事，不足煩上聽。沆曰：人主少年，當使知四方艱難，不然血氣方剛，不留意聲色犬馬，則土木甲兵；禱祠之事作矣。吾老不及見此，參政他日之憂也。沆沒後，真宗以契丹既和，西夏納款，遂封岱祠汾，大營</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	宮觀，蒐講墜典，靡有暇曰。旦親見王欽若丁謂等所為，欲諫則業已同之，欲去則上遇之厚，乃以沆先識之遠，嘆曰：李文靖，真聖人也。當時遂謂之聖相。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">　</span><span style="font-family: 標楷體; color: #993300">錄曰：自《商書》聿求元聖之後，孰有稱聖相者哉。沆之先智，洞若筮龜，終宋之世，一人而已。<span lang="EN-US"><br>
	</span></span><span style="font-family: 新細明體; color: #993300">
	沆應接賓客常寡言，外議以為無口匏，弟維乘問為言，沆曰：吾非不知也。然今朝廷大小之臣，皆得言事，上封論奏，了無壅蔽，及下，有司皆得見之。若邦國大事，如李宗誇、趙安仁皆時之英秀，與之談論，猶不能啟發吾意。自餘通籍之子，坐起拜揖，尚周章失措，即席必自論功勗，以希寵獎。此有何策，而與之接語哉。苟屈意妄言，即世所謂籠罩。籠罩之事，僕未能也。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">
	　錄曰：愚觀沆之所言，莫不曲盡後生之情狀。其稱籠罩，乃外示虛文，中無實意，果於世俗之態，極為親切，乃知聖相之智無不知也。然則人豈可僥倖於市童之憐，而甘心於識者之鄙耶。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	陳恕久領三司，真宗初即位，常命條具中外錢穀之數以聞，恕久不進，屢詔趣之，對曰：僅下富於春秋，若使知府庫充實，恐生侈心。故不敢以告。帝嘉之。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：恕以心計任職，本無足列。然帝之侈心，彼窺之已熟。使恕而在，天書之詳，必不肯為，且不足以望之矣。錄之。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	曹彬克江南，歸蕭然，行李惟圖籍衣袁而已。閤門進榜子云：奉勸差往江南，勾當公事。回還時，人嘉其不伐。初彬之伐唐也，帝謂曰：俟克李煜，當以卿為使相。潘美預賀，彬曰：不然。是行也，仗天威，遵廟謨，吾何功哉。況使相極品乎。美曰：何謂也。彬曰：太原未平耳。及還獻俘。帝曰：本授卿使相，然劉繼恩未下，姑少待之。美視彬微笑，帝誥之，美以實對，帝亦大笑，乃賜彬錢五十萬。彬退曰：人生何必使相，好官不過多得錢耳。至是乃拜樞密使。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：彬之智識，而可少哉。以馬援而有梁松之謗，以王濬而有周浚之書。君子居功之際，不可以不慎也。雖然彼拔劍擊柱，攘臂音拳，尚不能止，區區使相，曾無足介。《詩》不云乎：不恢不求，何用不臧。彬之與美，可謂交相得矣。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	張詠知益州時，民訛言，有白頭老翁午後食人，一郡囂然。公訪於市肆，乃歸，明人言之，遂詠其人，即曰帖然，諭人曰：妖訛之興，沙氣乘之。妖則有形，訛則有聲。止訛之術，在乎識斷，不在獻勝。又方兵火之餘，人懷反側，一日合軍大閱，眾始出、忽嵩呼者三，公亦下馬束望，呼萬歲，復攬轡行，眾不敢灌。或以告韓琦，琦曰：當是時，某亦莫能措也。其智略，大率類此。常謂李畋曰：大小之事，皆須用智。智猶水也，不流則腐。若凡百不用智，則臨大事之際，寧有智來。又曰：臨事有三難，能見一也，見而能行二也，當行必果央三也。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　</span><span style="font-family: 標楷體; color: #993300">錄曰：自孟子言：穿鑿之後，忠定之言，吃緊已乎。夫智不可鑿，亦不可窮。不順則鑿，不流則窮。循理為順，不竭為流。是故止訛之衍，斷之聚也；攬轡之呼，敏之輿也；不斷不敏，智之賊也。失此三者，一人不可治，一步不可行，蚓天下大事乎。故曰：忠定之言，可謂吃緊矣。</span><span lang="EN-US" style="color: #993300"><br>
	</span><span style="font-family: 新細明體; color: #993300">
	契丹寇澶州，帝大駭，以問寇準，準對曰：陛下欲了此，不過五曰耳。願帝幸澶州，同列聞之懼，有欲退者，準止之。令候駕起，帝亦難之，將還內。準懇留曰：陛下入，則臣不得見，大事去矣。畢士安力勸帝如準所請，帝乃議親征，召群臣問方略，王欽若，臨江人，請幸金陵；陳堯叟，聞州人，請幸成都。帝復問準，準心知二人之謀，若揚為不知者，乃曰：誰為陛下畫此策，罪可誅也。今陛下神武，將臣協和，若大駕親征，敵當自遁。不然出奇以撓其謀，堅守以老其師，勞佚之勢，我得勝算矣。奈何棄廟社，欲幸楚蜀，遠地所在，人心崩潰，敵勝勢深入，天下可復保耶。帝乃庾計澶州。</span><span lang="EN-US" style="color: #993300"><br>
	</span><span style="font-family: 標楷體; color: #993300">
	　錄曰：我明己巳之變，徐有貞倡議南遷，賴子肅愍之言而止，二事孰為難易耶。以愚觀之，澶淵之寇，宋之裒職，無闕廟社奠安；正統之變，乘輿越在草莽，朝野震動，從違之問，危亡反掌。然當其時，王欽若、徐有貞固自在也。以二公之智，何不亟去之，而使皆得以媒孽其後，何耶。夫智臨之君，黑白易分；甘臨之主，邪正難辨。一旦狙於安富，則驕侈生；忘其禍亂，則釁孽萌。此景德正統之時，掘於二公之正議，其事獲伸於前，而譴禍亦隨於後也。聖人係之曰：至于八月有凶，君子其可忽哉，其可避哉。</span><span lang="EN-US" style="color: #993300"><br>
	</span><span style="font-family: 新細明體; color: #993300">
	帝至澶州南城，望見契丹軍勢甚盛，眾請駐蹕，寇準固請曰：陛下不過河，則人心益危，敵氣未攝，非所以取威次勝也。眾議皆懼，準力爭之，不次。出遇殿前都指揮高瓊，曰：大尉受國恩，今曰以報乎。對曰：瓊，武人，願效死。準乃復入，瓊隨立廷下，準厲聲曰：陛下不以臣言為然，盍試問瓊等。瓊即仰奏曰：寇準言是。麾衛士進輦，帝遂渡河，御北城門樓，遠近望見御蓋，諸軍皆踴躍呼萬歲，聲聞數十里，契丹氣奪。帝悉以軍事付準，準承制專央，號令明肅，士卒畏悅。準不欲賂之以貨財，欲邀其稱臣，及獻幽薊之地，因畫策以進曰：如此，則可保百年無事。不然，數十年後，戎亦生心矣。準蓋欲擊之，使隻輸不返也。時帝方厭兵，乃曰：吾不忍生靈重困，姑聽其和可也。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：宋之澶州，即今之大明也。末之都汴，與今之都燕，南北相距，未為遼遠。至契丹之侵定州，攻保州，又攻順安軍，又攻北平些，與今之入寇，亦略相當。宋既有魏能、石普敗其前，又有田敏、王超拒其後，故每與宋師戰，小卻即引去，倘徉無鬥志。而澶淵之役，又有寇準獨當其前，欲邀而擊之，使隻輪不返，而真宗一則曰許和，二則曰厭兵。至議歲幣，帝曰：鈴不得已，雖百萬亦可班之。史冊豈皆溢說哉。況漢唐和親，惟守一策，宋之誓書，兼用二議，盍不悉聞于朝，俾君相擇之乎。今年復河套，明年易總治，終歲不得寧居，而惟幸其不來，聽其自去。又有一等之說，以為志在虜掠，無防大事。嗚呼，此正吾之五餌，何不一試，而使生民肝腦塗地耶。愚故因澶淵之事而進當路之人，以為智者先務葉急於此。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">弘道錄卷之三十九竟</span></td>
        </tr>
		</table>
    <p>　</p>
    <table border="1" cellspacing="1" width="100%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>