<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../CMTS000.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="100%">
        <font face="新細明體" color="#800000" size="5">明萬曆正統道藏續道藏</font><font size="3" color="#008080">(CH08)</font></td>
      </tr>
		<tr>
        <td width="97%" align="center">
    <p style="margin:0cm;margin-bottom:.0001pt">
	<span style="font-size: 24.0pt; font-family: 新細明體; color: #993300">弘道錄</span></p>
	<span style="font-size: 12.0pt; font-family: 標楷體; color: #993300">
	經名：弘道錄。明邵經邦撰。五十六卷。底本出處：《續道藏》。</span></td>
        </tr>
		<tr>
        <td width="97%" align="center">
    <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
	<span style="font-size: 18.0pt; font-family: 新細明體; color: #993300">弘道錄卷之八</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　<b>　</b></span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體; color: #993300">仁</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　<b>　</b></span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體; color: #993300">昆弟之仁</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	《左傳》：高陽氏有才子八人：齊、聖、廣、淵，明、允、篤、誠，天下之民謂之八愷。高辛氏有才子八人：忠、肅、共、懿、宣、慈、惠、和，天下之民謂之八元。此十六族世濟其美，不隕其名，以至於堯。堯不能舉舜臣，堯舉八愷，使主后土，以揆百事，莫不時序，地平天成，舉八元，使布五教于四方，父義，母慈，兄友，弟恭子孝，內平外成。故《虞書》數舜之功曰：慎徽五典，五典克從，無違教也。納于百揆，百揆時叔，無廢事也。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：《通鎰前編》云，謂之氏者，猶言朝代也。謂此二朝，有此十六人。又謂之十六族，而非一母四乳，如周有八士之類也。或者不知以為二帝之子，則高陽八子何其壽，而高辛之八子，豈皆堯之庶弟。與觀者詳之。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	萬章問曰：象曰以殺舜為事，立為天子，則放之。何也。孟子曰：封之也。或曰：放焉。仁人之於弟也，不藏怒焉，不宿怨焉，親愛之而已矣。親之，欲其貴也。愛之，欲其富也，封之有庫，富貴之也。身為天子，弟為匹夫，可謂親愛之乎。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：鄭莊之於叔段，所謂藏怒者也。晉獻之於桓莊，所謂宿怨者也。不惟藏怒也，而且誓母于城穎焉。不惟宿怨也，而且詛無畜群公子焉。《中庸》曰：兄弟既翕，和樂且耽。又曰：父母其順矣乎。然則不能親於傲弟，鈴不能格于頑單之心矣。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">《詩</span><span lang="EN-US" style="font-family: New MingLiu; color: #993300">·</span><span style="font-family: 新細明體; color: #993300">大雅》：帝作邦作對，自大伯王季。維此王季，因心則友，則友其兄，則篤其慶，載錫之光，受祿無喪，奄有四方。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">　</span><span style="font-family: 標楷體; color: #993300">錄曰：孔子曰：太伯其可謂至德也矣。三以天下讓，民無得而稱焉。釋之者曰：無得而稱其遜，隱微無進可見也。今觀詩人之詞曰：王季之所以友其兄者，乃因其心之自然，而不由於勉強。然則太伯之所以讓其弟者，又非因其心之自然，而有待於勉強乎。如此人何得而見，亦何得而稱，無俟隱微之一言而自明也。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	《小雅》：寥彼蕭斯，零露泥泥。既見君子，孔燕豈弟。宜兄宜弟，合德壽豈。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	秩秩斯干，幽幽南山，如竹苞矣，如松茂矣。兄及弟矣，式相好矣，無相猶矣。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：二詩措詞切中漢七國之弊。觀於淮南好客，楚元設醴，何莫非孔燕也。然無豈弟之德，故終鮮樂壽之休。厥後鑄山煮海，招亡納叛，所謀紛紜疊出，衹以速其亂亡而已。又豈但繼世而立，猜忌之間而已哉。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	《史記》：伯夷、叔齊，孤竹君之二子也。父欲立叔齊。父卒，叔齊讓伯夷。伯夷曰：父&#65344;命也。遂逃去。叔齊亦不肯立而逃之。國人立其中子。子貢問曰：伯夷，叔齊，何人也。孔子曰：古之賢人也。曰：怨乎。曰：求仁而得仁，又何怨。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　</span><span style="font-family: 標楷體; color: #993300">錄曰：或問曰：夷齊之讓國，後世何以皆不及乎。愚應之曰：事之無始於前者，理則從天而出，從地而生，未有不善也。有始於前者，後鈴<span lang="EN-US"><br>
	</span>
	以人問之，以心圖之，萬有不齊也。是故夷齊之於父命，因事以制義，而無心以收後世之效。後人之於兄弟，假養以興事，而有意以取古人之名。此其所以異，而召亂亦在乎其中矣。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	《周書》：既克商二年，武王有疾弗豫。太公召公曰：我其為王穆卜。周公曰：未可以戚我先王。公乃自以為功，為三壇同憚。為壇於南方北面，周公立焉。植璧秉珪，乃告太王王季文王。史乃祝冊曰：惟爾元孫某，遘厲虐疾。若爾三王，是有丕子之責子天。以旦代某之身。乃卜三龜，一習吉，啟籥見書，乃并是吉。公曰：體王其罔害，公乃納冊于金朦之匱中。王翼曰乃廖。武王既喪，管叔得其群弟流言於國，曰：公將不利於孺子。周公乃告二公曰：我之弗避，我無以告我先王。周公居束二年，則罪人斯得。公乃為詩以貽王曰：鷓鵲鴉鵲，既取我子，無毀我室。恩斯勤斯，齋子之閔斯。迨天之未陰雨，徹彼桑土，調繆牖妒戶。今女下民，或敢侮予。予手拮鋸，予所將荼，予所蓄租，予口卒店。曰予未有室家，予羽譙譙，予尾偷修，予室翹翹。風雨所漂搖，予維音曉曉。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：王與叔雖有君臣之分，公以手足視之，則皆同也。王死，則代叔誅，則忍有以異乎。曰：無以異也。夫暝眩之與悖亂，雖有親疏遠近之殊，其動搖王室則一也。是故丕子豫，則民罔不衹，幫子通，則民罔不侮。然則植璧秉珪，與破斧缺戕，聖人寧有異心哉。其哀我人斯易地，則皆然也。<span lang="EN-US"><br>
	</span>
	　又曰：貽者流傳，致達之稱，流言之起，茫昧無根。夫苟默而不言，王室忽然有難，誰其知之。又誰其使之。仁者固如是乎。若但苟且而言，懿親忽然無愁，是可忍也，熟不可忍。仁者，不如是也。今觀其詞不迫切，而意已獨至。設使五尺之童聽之，豈不知鴉鵲之惡不可追，而拮鋸之苦為可信哉。此其感人之切，奚翅忠誠懇。至其於屬詞比事之問，真如風之動物。然則天之雷電以風，豈無由而致之乎。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	《左傳》：晉以驪姬之難詛，無畜群公子。自是晉無公族。及成公立，乃宦鄉之適而為之田，以為公族，又宦其餘子亦為餘子，其庶子為公行。晉於是有公族，餘子公行至是。趙宣子請以括為公族，曰；君，姬氏之愛子也。微君姬氏，則臣狄人也。公許之，以宣子為旎車之族，使屏季，以其故族為公族大夫。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">　</span><span style="font-family: 標楷體; color: #993300">錄曰：趙宣子之請族，其感於姬之請嫡乎。雖然宣嫡而趙族世括，族而趙嫡亡。然則腌車安在哉。公族安在哉。是以君子貴於有子。<span lang="EN-US"><br>
	</span></span><span style="font-family: 新細明體; color: #993300">
	韓獻子告老，將立公族穆子。穆子有廢疾，辭曰：《詩》云：弗躬弗親，庶民弗信。無忌不才，請立起也。起與田蘇游，而稱好仁。《詩》云：靖共爾位，好是正直，神之聽之。介爾景福，恤民為德，正直為正，參和為仁。如是則神聽之，介福降之立之，不亦可乎。使宣子朝遂老。晉侯謂韓無忌仁，使掌公族，為公族大夫。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：韓與趙，三晉之巨臂也，故獻子不背趙孟以為知義。起與盾，巨室之大木也，故無忌不先韓起以為伏仁。雖然義立而後仁，顯嫡宣孟所以化穆子也，族屏季所以感悼公也。《詩》曰：世之不顯，厥猷翼翼。其斯三晉之所由盛，而曲沃之所由分歟。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	宋穆公疾，召大司馬孔父而屬殤公焉，曰：先君舍與夷而立寡人，寡人弗敢忘。若以大夫之靈，得保首領以沒。先君若問與夷，其將何辭以對。請子奉之，以主社稷，寡人雖死，亦無悔焉。對曰：群臣願奉馮也。公曰：不可。先君以寡人為賢，使主社稷。若棄德不讓，是廢先君之舉也。豈曰能賢，光昭先君之令德，可不務乎。吾子其無廢先君之功。使公子馮出居於鄭。八月庚辰，宋穆公卒。殤公即位。君子曰：宋宣公可謂知人矣。立穆公，其子饗之，命以義夫。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">
	　錄曰：宋宣之致國於穆公，左氏以為知人，公羊以為首禍，將何所拆衷乎。夫堯薦舜，舜薦禹，既聽命於天矣，而朝覲、訟獄、樞歌未嘗不取信於民，以至益之。與啟則又不然，朝覲、訟獄、樞歌者不之益而之。啟曰：吾君之子也。蓋堯舜禹益之事，由於自然之命，天理之公耳；此所以萬世而無弊。穆宣夷馮之事，出於好樂之情，爾我之私耳；此所以再傳而不終。雖然孔父之受命，賢於趙普之再悅；而子馮之居鄭，愈於德芳之負約。穆公可謂不負其初心矣。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	宋桓公疾，太子玆父固請曰：目夷長且仁，君其立之。公命子魚。子魚辭曰：能以國讓仁，孰大焉，臣不及也。且又不順遂，走而退。宋襄公即位，以公子目夷為仁，使為左師以聽政。於是宋治。故魚氏世為左師。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">
	　錄曰：穆公舍馮而立與夷。父子之分紊矣，所以卒致篡弒之禍。目夷固請以立玆父，兄弟之倫正矣，所以獲成宋治之美。然則何鈴晞讓以為<span lang="EN-US"><br>
	</span>義。好名以相高乎，要之父死子繼者，萬世之常也。兄終弟及者，一時之變也。非常非變，亂而已矣。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	公孫敖娶于莒，曰：戴己生文伯，其姊聲己生惠叔。戴己卒，又聘于莒。莒人以聲己辭，則為襄仲聘焉。登城見之美，自為娶之，盡室奔莒以從己氏也。魯人立其長子穀，是為文伯。文伯疾而請曰：穀之子弱，請立難也。許之。文伯卒，立惠叔。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：魯文之世，殺嫡立庶，而乃有穀與難之讓。君子可以愧襄仲矣，而卒不免於底埋之難者。《傳》曰：君以此始，亦以此終，慶父之殺般及閔，襄仲之殺惡及視；一也。然則雖欲不死，烏得而不死。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	《漢書》：河間王德，武帝兄也。脩學好古，實事求是。從民得善書為好，寫與之，留其真加以金帛縣。是四方道術之人，不遠千里，或有先世舊藏多奉以奏。故得書多與。漢朝等悉皆先秦古文，若《周官》、《尚書》、《禮》、《禮記》、《孟子》、《老子》之屬，皆經傳。說</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	記七十子之徒，所論其學，舉六藝，立《毛氏詩》、《左氏春秋》博士；脩禮樂，被服儒術，造次必於儒者。山束諸儒多從而遊。武帝時，來朝獻雅樂對三雍宮，及詔策所問三十餘事。其對推道衛而言，得事之中，文約指明。立二十六年薨，中尉常麗以聞，曰：王身端行，治溫、仁、恭、儉，篤敬愛下，明知深察，惠于鰥寡。大行奏謐法曰：聰明睿知。曰：獻宜。鎰獻王。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：自西漢溺冠罵儒之俗興，世傳諸侯王或數百，率多驕淫失道，悖亂凶慝，無所不至，豈天之降才爾殊哉。其所以陷溺其心者，然也。彼儒者，誠何負於天下乎。二帝三王所為以標準後世者，具載于書。此其身端行，治溫仁恭儉。視彼安於鴆毒，利於危亡者，何其懸絕哉。史稱大雅卓爾不群，河問近之。可謂仁矣。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	《後漢書》：束海恭王疆，郭后子，明帝兄也。建武二年立，為皇太子，十七年而郭后廢，疆常慼慼不自安，數因左右及諸王，陳其懇誠，願備藩國以奉養母氏。光武不忍，遲回者數歲至。十九年六月，詔以皇太子疆崇執謙退，父子之情重違久之，其以疆為束海王，立陽為皇太子。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　袁宏論曰：束海稱藩，譙恭之心彌亮。明帝承統，友于之情愈篤。雖興廢不同，父子兄弟至性，無問然也。<span lang="EN-US"><br>
	</span>
	　錄曰：愚觀承運迭興之主，每事鑒于已然。其易太子，正以推時之艱也。有如明帝之賢，而不預定於先漢，將復不震乎。厥後永平元年，疆果以病薨，帝已暗於將然矣。而能卒全因心，友于之愛，殆詩所謂篤慶者歟。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	束平憲王蒼，明帝弟也。明帝甚親愛之。永平十一年，來朝月餘還國，帝臨送。歸宮悽然懷思，乃遣使手詔賜束平國中。傳曰：辭別之後，獨坐不樂。因就車伏軾而昤，瞻望永懷，實勞我心。曰者問王，處家何等最樂。王言為善最樂。其言甚大，副是要腹矣。今送列侯印十九枚，諸子年五歲已上能趁拜者，皆令帶之。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">　</span><span style="font-family: 標楷體; color: #993300">錄曰：束平之樂善，千古之美談也。夫諸侯皇皇。皇皇者，美也。美者，善信充實之謂也。彼以招政游士，聲名聞望昭著顯明者，皆非善信充實之謂也。蚓作金龜玉鶴刻符造瑞者乎。帝之大其言，良有以也。或曰：為善最樂者，蓋無所為而為。無所為而為，則亦何用而不得哉。<span lang="EN-US"><br>
	</span></span><span style="font-family: 新細明體; color: #993300">
	姜阬伯淮與弟仲海季江，家世名族，俱以孝行著聞，其友愛天至，常共外起。及各娶妻，兄弟相戀，不能別復，以係嗣當立，乃遞往就室。肱博通五經，兼明星緯。士之遠來就學者甚眾，諸加辟命，皆不就。二弟名聲相次，亦不應徵聘。侍人慕之。桓帝乃下彭城，使盡工圖其形貌以聞。肱匿於幽間處，以被韜面，言感眩疾，不欲出風，工竟不得見之。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">
	　錄曰：肱之篤行而若是哉。《詩》曰：有子七人，莫慰母心。肱可謂能慰母心者矣。夫聖善令人者，廢之乎辭也；祥撻覽代者，徵之乎色也。隱裒原急者，釁之乎招也；瓶罄疊恥者，痛之乎往也。是故母子異室，兄弟同復，不廢辭矣。母慈弟愛，因心著聞，不徵色矣。徵聘無聞，黨禍無與，不釁招矣。色養而終，全體浩然，不痛往矣。質諸孔門，豈非所稱貧而樂者哉。按謝承書：肱繼母年少性嚴。肱感凱風之誼，兄弟同復，不入房室，以慰母心也。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	《晉書》：王祥弟覽母朱氏遇祥無道。覽年數歲見祥被楚撻，輒涕泣抱持。至於成童，每諫其母，其母少止凶虐。朱屢以非理，使祥覽輒與俱。又虐使祥妻，覽妻亦趁而共之。祥喪父之後，漸有時杳，朱深疾之，密使酴祥。覽知之，徑起取酒，祥疑而不與，朱遽奪反之。自後賜祥僎，覽輒先嘗，朱懼遂止。覽孝友恭恪，名亞於祥，及祥仕進，覽亦應本郡之召。先是呂虔有佩刀工相之以為必登三公，可服此刀。苟非其人，刀或為害虔。謂祥有公輔之量，特以與之。祥臨薨以授覽曰：汝後必興，足稱此刀。後果奕世多賢，興於江左。覽六子：裁，字士初，撫軍長史。基，字士先，治書侍御史。會，字士和，侍御史。正，字士則，尚書郎。彥，字士治，中護軍。琛，字士璋，國子祭酒。裁子導為名宰相。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：祥之事親無所進，覽之事兄有可委。父之失愛有所為，母之殘虐無所因。卒能使孝子悌弟萃於一門，禎祥和氣興於後世。此乃天假之以成二子之名，且以延束晉數葉之祚也。特以呂虔之事，未能盡信。然亦豈非牛金之祥乎。元雖膺命，導實啟之，其兆已先見矣，豈非順德之所感哉。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	《舊唐書》：宋王成器，申王成義，玄宗兄也。岐王範，薛王業，弟也。幽王守禮，從兄也。上素友愛，近古無比。聖曆初出閤，列第於束都積善坊，五人分院同居。大足元年從幸西京，賜宅於興慶坊。及先天之後，興慶是龍潛舊邸，因以為宮，西南置樓。西面題曰：花萼相輝之樓。南面題曰：勤政務本之樓。上時聞諸王音樂之聲，咸召登樓，同榻宴譴。或便幸其第，賜金分帛，厚其歡賞。宋王尤恭謹畏慎，未曾干議時政，及與人交結。故上尤愛重之，嘗與書曰：魏文帝有詩云：西山一向高，高處常無極，上有兩仙童，不飲亦不食，賜我一丸藥，光耀有五色。服藥四五曰，身輕生羽翼。朕每思服藥而生羽翼，何如骨肉兄弟天生之羽翼乎。昔陳思有起代之才，堪經綸之務，文帝乃絕其朝謁，卒令憂死。魏祚未終，遭司馬宣王之奪，豈神丸之效耶。虞舜至聖，舍象傲之愆。此為帝王之軌則，朕未嘗不廢復忘食欽嘆者也。頃因餘暇得此神方，今分此藥，願與兄弟等，同保長齡，永無限極。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">　</span><span style="font-family: 標楷體; color: #993300">錄曰：《益》之九五曰：有孚，惠心，勿問元吉，有孚惠我德。象曰：有孚惠心，勿問之矣。惠我德，大得志也。玄宗功大德尊，而五王虛中順應，合乎天理之正，即乎人心之安。手足相孚，心氣相應，友于之意，油然而生。當是之時，社稷永安，蒼生悅豫，大善而吉，不問可知矣。夫既至誠懷吾之德，是以展布謀猷，恢張治道，大君之志，暢然得伸。此開元之政並美於貞觀也。夫何問然之有哉。<span lang="EN-US"><br>
	</span></span><span style="font-family: 新細明體; color: #993300">
	《唐書》：張公藝九世同居比齊，隋唐以來皆旌表其門閒。麟德中，高宗封泰山，幸其宅，召見公藝，問所以能睦族之道。公藝請紙筆以對，乃書忍字百餘，以進其意，以為宗族所以不協由，尊長衣食或有不均，卑幼禮節或有不行，更相責望，遂為乖爭。苟能相與忍之，則家道雍睦矣。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">　</span><span style="font-family: 標楷體; color: #993300">錄曰：忍者，其不忍之心乎。不忍之心，天心也。九世之族，天性也。以不忍之心，加於不可易之姓，其視九族猶一人，九世猶一曰也。何不可共之有哉。若徒以強制為義，而無測怛慈愛施行於其問，則斯忍也，其刃心之刃乎，張公之意，殆不如是也。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	元德秀字紫芝，為人質厚，少綠餚。以不及親在而娶，遂不肯好。人謂不可絕嗣。答曰：兄有子，先人得杞，吾何娶。為及兄子長，將為娶，家苦貧，乃求為魯山令。玄宗在束都酣五鳳樓，下命三百里縣令、刺史各以聲樂會集。德秀遣樂工數十人，連袂歌于篇。帝聞而異之，嘆曰：賢人之言哉。所得俸祿，悉衣食人之孤遺者，歲滿去。愛陸渾佳山水，乃居之。不為牆垣肩鑰，家無僕妾。歲飢曰，或不爨，陶然彈琴以自娛。尤善文辭。房琯每嘆息曰：見紫芝眉宇，使人名利之心都盡。蘇源明語人曰：吾不幸生衰俗，所不恥者，識元紫芝也。及卒，弟結哭之慟。或曰：子哭過哀禮歟。結曰：若知禮之過，而不知情之至。大夫弱無固，性無專，老無在，死無餘。人情所耽溺喜愛，大夫皆無之。生六十年，不識女色，未嘗有十畝之地，十尺之舍，十歲之僮，未嘗完布帛而衣，具五味而食。吾哀之，以戒荒深貪佞綺執梁肉之徒耳。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #993300">
	　錄曰：愚觀會山之為人，俠然若太虛，無一塵之翳，浩然若澄淵，無一沙之滓。其躬自乳其兄之子，尤曠古罕所聞見。要不可繼，故亦不錄。然《晉史》稱弟子綏服攸喪三年，而《唐史》不著魯山兄子之名，亦無制服之義，乃特迷次山之慟。要之慟者，情也，服者，義也。以慈養兼無後二義律之，其當制服明矣。史果闕文也哉。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	《宋史》：太祖皇帝性仁孝，質任自然。弟晉王光義嘗病亟，親往視之，自為灼艾。晉王覺痛，帝亦取艾自灸，以分其痛。每對近臣言：晉王龍行虎步，他曰必為太平天子，福德非吾所能及也。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　</span><span style="font-family: 標楷體; color: #993300">錄曰：陳橋之變，晉王與諸將先發，後聞所謂實始剪商也。然則龍行虎步已著于曰光相盪之曰。而約艾分痛，又驗其太平福德之語。至於斧聲燭影，僧文瑩輕&#65287;信以俟李壽，李壽傳疑，以恨胡陳。二子故丘瓊山，特據正史以明其誣。愚以為後世所以證成太宗之惡者，衹以後曰處弟之薄。故先疑其待兄之心，斃姪之情，故傳致其弒君之罪。其實太祖仁孝自然，縱有不肖，何忍遽至此乎。此錄據理為正，故因為之辮。<span lang="EN-US"><br>
	</span></span><span style="font-family: 新細明體; color: #993300">
	范文正公告諸子曰：吾貧時，與汝母養吾親。汝母躬執受，而吾親其旨未嘗充也。今而得厚祿，欲以養親，親不在矣，汝母亦已早世。吾所最恨者，忍令若曹饗富貴之樂也。吾昊中宗族甚眾於吾，固有親疏。然吾祖宗視之，則均是子孫，固無親疏也。苟祖宗之意無親疏，則饑寒者，吾安得而不恤也。且自祖宗來積德百餘年，而始發於吾，得至大官。若獨饗富貴，而不恤宗族，異曰何以見祖宗於地下，今何顏入家廟乎。於是恩例俸賜常均於族人，盡以餘俸置附郭嘗稔之田千畝，號曰：義田云。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">　</span><span style="font-family: 標楷體; color: #993300">錄曰：此文正未達之所志，與已達之所施。自書契以來，惟此公能擅其美。愚嘗推其所以然者，其說有四，一曰存心之公，二曰奕世之賢，三曰&#65344;風俗之厚，四曰君德之隆。蓋自其為秀才時，先天下之憂而憂，後天下之樂而樂。有此識見，而後能、有此度量；此其存心之公一也。以純七等為之子，其繼志迷事，有不能以公之心為心者乎；此其奕世之賢二也。今置附郭嘗稔之田千畝，不惟忌毀曰招，且恐多事，未免；指以勢豪，混以債負，限以搖役，擾以逍負，何所不有，豈能安枕高外而饗高義乎，此其風俗之厚三也。況公之立朝，剛毅正直，旅進旅退，未嘗依阿取容。若非遭過至聖之主，安能始終自保以瞻族人乎，此其君德之隆四也。後世不幸，或宗族爭長競短，或甲是乙非，或逢時縮首浩嘆，或遭變甘陸況，區區企仰，古人安能及哉。此其存心公私之所攸分，子孫賢愚之所攸別，風俗美惡之所攸殊，世道升降之所攸係，不但周急之一端而已也。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">
	司馬旦弟光友愛篤至。旦年將八十，光奉之如嚴父，保之如嬰兒。每食少頃，則問曰：得無饑乎。天少冷，則撫其背曰：衣得無薄乎。光後居洛，旦居夏縣，有園沼勝槃，光歲一往省，旦亦問至洛視光。凡光平時所與論天下事，曰一有助焉。及光被門下侍郎召，固辭不拜。曰一引大義語之曰：生平誦堯舜之道，思致其君。今時可而違，非進退之正也。光乃幡然就道。六是時天下懼光之終不出，及聞此言，皆欣然稱曰百：長者之言也。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">　</span><span style="font-family: 標楷體; color: #993300">錄曰：《同人》之卦，二以得位得中，而上應九五。其光之謂乎。五以剛健中正，而下應六二，其曰一之謂乎。故一則離明致主為天下之快睹，一則中誠格物伸天下之大誼，百世之下可以觀矣。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	伊川序明道先生行實，曰：先生資稟既異，而充養有道，純粹如精金，溫潤如良玉。寬而有制，和而不流，忠誠貫於金石，孝弟通於神明。視其色，其接物也，如春陽之溫；聽其言，其入人也，如時雨之潤。胸懷洞然，徹視無問。測其蘊，浩乎若滄瞑之無際。極其德，美言蓋不足以形容。其行已，內主於敬，而行之以恕；見善若出諸已，不欲弗施於人，居廣居而行大道，言有物而動有常。明於派物，察於人倫。知盡性至命，必本於拳弟；窮神知化，由通於禮樂。辯異端似是之非，開百代未明之惑，秦漢以來，未有臻斯理也。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：《大畜》之為卦也。剛健篤實，光輝宣著。故以伯淳之至德不為徒說，以正叔之至文不為溢美。譬如慶曰祥雲，瞻之則見其光被四表；和風甘雨，沐之亦可以澤潤四方。立德立言，無以瑜此。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	《四明誌》：國朝楊文懿公兄弟由六，父棲芸，生三子自懲、自念、自息。自懲，號梅讀，子即守陳，官至吏部侍郎，守陸官至南京吏部尚書。自念，號見素，子守隨官至工部尚書。自息，號韋庵，子守隅官至廣西右布政，孫茂元刑部侍郎，茂仁四川按察使。又皆文懿公子也。棲芸通《易》書《詩》二經，力希濂洛關閩之學，德性剛方，踐履誠確。晚年進德彌篤，更號思誠。文懿號鏡川，弟號碧川，天性孝，友待諸弟，怡怡相師友。遠有以紹儒先之緒，近有以領家學之傳。四明自楊慈湖師象山黃束發師，考亭皆卓然，知體立用，行顯微不二之義，學者尊之而柄。芸實嗣其傳，至文懿益充大之。其始，則抱遺經以求聖人於言表，而不以訓詁詞章為能。故其持己律家，居官接物，視老壯如一曰，而不少肆。其子弟皆謹守禮法，不屈子不義，而以古人為必可期也。公嘗力辭部事，曰：吏部進退，百官眾怨所集。聞望如王恕，尚招人言。況臣迂疏，豈勝此任。又言：君可變，史不可滅。前時史臣不記建文君事，遂使革除，數年朝廷一切政事，及忠於所事者，皆湮沒無聞。及今來輯，尚可補國史之缺。景泰已復位，號實錄，猶書瑯戾王是宜改正；反舊例群臣章疏留中者皆不得書，乞悉付史館，皆名言也。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　</span><span style="font-family: 標楷體; color: #993300">錄曰：宋潛漢之不肯任輔相，楊鏡川之不肯任史部，皆吾浙道學之儒。庶喪克己自盡者，于今罕見其儔矣。錄之。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體; color: #993300">弘道錄卷之八竟</span></td>
        </tr>
		</table>
    <p>　</p>
    <table border="1" cellspacing="1" width="100%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>