<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../../CMTS000.htm">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="100%">
        <font face="新細明體" color="#800000" size="5">明萬曆正統道藏續道藏</font><font size="3" color="#008080">(CH08)</font></td>
      </tr>
		<tr>
        <td width="97%" align="center">
    <p style="margin:0cm;margin-bottom:.0001pt">
	<span style="font-size: 24.0pt; font-family: 新細明體; color: #993300">弘道錄</span></p>
	<span style="font-size: 12.0pt; font-family: 標楷體; color: #993300">
	經名：弘道錄。明邵經邦撰。五十六卷。底本出處：《續道藏》。</span></td>
        </tr>
		<tr>
        <td width="97%" align="center">
    <p style="line-height: 150%; margin: 0 0cm">
	<span style="font-size: 18.0pt; font-family: 新細明體; color: #993300">弘道錄卷之十九</span></p>
	<p style="line-height: 150%; margin: 0 0cm" align="left">
	<span style="font-family: 新細明體; color: #993300">　<b>　</b></span></p>
	<p style="line-height: 150%; margin: 0 0cm" align="left"><b>
	<span style="font-family: 新細明體; color: #993300">義</span></b></p>
	<p style="line-height: 150%; margin: 0 0cm" align="left">
	<span style="font-family: 新細明體; color: #993300">　<b>　</b></span></p>
	<p style="line-height: 150%; margin: 0 0cm" align="left"><b>
	<span style="font-family: 新細明體; color: #993300">父子之義</span></b></p>
	<p style="line-height: 150%; margin: 0 0cm" align="left">
	<span style="font-family: 新細明體; color: #993300">《</span><span style="font-family: New MingLiu; color: #993300">
	</span><span style="font-family: 新細明體; color: #993300">西漢書》</span><span style="font-family: New MingLiu; color: #993300">
	</span><span style="font-family: 新細明體; color: #993300">
	：文帝時，賈誼上疏：夏殷周為天子，皆數十世。秦為天子，二世而亡。人性不甚相遠也，何三代之君有道之長，而秦無道之暴也。占之王者，太子乃生，固舉以禮，有司齊肅端冕見之南郊，過闕則下，過廟則趨。故自為赤子，而教以行矣。孩提有識三公三少，固明孝仁義禮，以道習之，逐去邪人，不使見惡行。於是皆選天下之端士，孝悌博文有道術者，以衛翼之，使與太子居處出入。故太子乃生聞正言，行正道。左右前後，皆正人也。夫三代之所以長久者，以其輔翼太子有此具也。及秦則不然，使趙高傅胡亥而教之獄，所習者非斬劓人，則夷人之三族也。故胡亥今曰即位，而明曰射人，忠諫者謂之誹謗，探計者謂之妖言，其視殺人若艾草菅，豈惟胡亥性惡哉。彼其所以道之者，非其理故也。</span></p>
	<p style="line-height: 150%; margin: 0 0cm" align="left">
	<span style="font-family: 標楷體; color: #993300">
	　錄曰：誼之疏，可謂深明其未然矣。夫古者天子之元子、眾子，以至公卿大夫、元士之嫡子，與几民之俊秀，皆入大學，而教之以窮理、正心、脩己、治人之道。及周之衰，教化陵夷，道之廢也久矣。不獨秦已然也。以帝之賢而不能用誼之說，君子之所深惜也。故錄以存之。厥後景帝殺戮大臣，變易太子，廢置主后，驕寵愛弟，幾乎不蹈秦之故轍。孰謂誼果少年之見乎哉。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	萬石君石奮歸老於家，過宮門闕必下車趨，見路馬必軾焉。子孫為小吏，來歸謁，萬石君必朝服見之，不名有過失，不誚讓為便坐，對案不食。然後諸子相責，因長老肉袒固謝改之，乃許子孫勝冠者在側。雖燕必冠，申申如也僮僕，訢訢如也唯謹心上時賜食於家，必稽首俯伏而食，如在上前。其執喪哀戚甚，子孫遵教亦如之。萬石君家以孝謹聞乎郡國，雖齊魯諸儒質行，皆自以為不及也。長子建為郎中令，少子慶為內史。建老白首，萬石君尚無恙，每五曰洗沐歸謁，親入子舍，竊問侍者取，親中裙廁愉身自院滌，復與侍者，不敢令萬石君知之，以為常。內史慶醉歸，入外門不下車，萬石君聞之不食，慶恐，肉袒謝罪，不許。舉宗及兄建肉袒，萬石君讓曰：內使貴人入問里，里中長老皆走匿，而內史坐車中自如，固當乃謝。罷慶及諸子入里門，趁至家。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：愚觀秦漢之際，刑家之桔，而二乃有石氏之禮法，可以見人心之天矣。使若人者以傳太子，以訓諸侯王，若伯禽抗世子之法，則漢世之俗庶幾有疹乎。奈之何徒見躬行之不費，而不知非由清靜玄妙之虛文；徒厭儒衍之紛華，而不知本乃性分固有之實用。乃以建為郎中令，慶為內史，則給事之官，錢穀之職，其於國家之益能幾何哉。誼之痛哭，良有以也。錄之。</span></p>
	<p style="line-height: 150%; margin: 0 0cm" align="left">
	<span style="font-family: 新細明體; color: #993300">
	金日禪，本匈奴休屠王太子也。母關氏教誨其子甚有法度。日禪奉母進孝道。武帝聞而嘉之，詔圖其像於甘泉宮。日禪每過見畫像，常拜泣，然後去。及日禪長子為武帝弄兒，其後壯大，自殿下與宮人戲。日禪適見遂殺之。上怒。日禪具言所以，上為之泣，而心敬日禪。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：以愚觀於日禪之事，乃知夷狄之有親，不如諸夏之亡也。夫成季之勳，宣孟之忠而不祀者，原同平括之淫乎莊姬也。康叔之裔，祀融之墟而盡滅者，公子頑之通乎君母也。蚓於殿廷何地，官人何人可與之狎而若罔聞乎。禪與光，均之不學者也。豈其光之無衍而禪之有識哉。斷與不斷，忍與不忍而已矣。故曰：當斷不斷，反受其亂。又云：小不忍則亂大謀。斯言也，可以不學而識。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	韋賢與子玄成俱以明經歷位丞相。故鄒魯之問曰：遺子黃金，不如一經。賢為人質朴少欲，篤志於學，號稱大儒，徵為博士，詔授帝詩。故宣帝之時，甚見尊重。本始三年，為丞相，封扶陽侯。在位五歲，以老病乞骸骨歸。丞相致仕，自賢始，玄成尤謙遜下士。兄弘為太常丞，當嗣，及賢病篤，家以玄成，上有詔引拜，玄成辭避，不得已受爵。宣帝高其節，以為河南太守，弘束海太守。初帝寵姬張捷好男淮陽憲王好政事，通法律。上奇其才，有意欲以為嗣，然因太子起於細微，又早失母，故不忍也。久之，上欲感風，憲王輔以禮讓之臣，乃拜玄成為淮陽中尉。及元帝即位，十年之問遂繼父相位，封侯。故國榮當世焉。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：漢世以經衍居相位，自公孫而後韋氏父子而已。賢耄老當柄居位，五年得遂乞骸，其時以為美談。況望有所建白耶。玄成在位七年，守正持重不及其父，而文采過之。夫以家相之任，上位天地，下育萬物，如以文而已矣。乃學士之選也。此所以終漢之世相業無聞，非適巡自保，則因循故事。無惑乎，治道之止於斯也。</span></p>
	<p style="line-height: 150%; margin: 0 0cm" align="left">
	<span style="font-family: 新細明體; color: #993300">
	《史記》：太史公司馬談仕於建元、元封之問，愍學者之不達而師悖，乃論六家之要指，曰：陰陽、儒、墨、名、法、道德。太史公掌天官，不治民。有子曰遷，生於龍門，耕牧河山之陽。十歲誦古文，二十而南遊江、淮，上會稽，探禹穴，闖九疑，浮於沅、湘；北涉汶、泗，講業齊、魯之都，觀孔子之遺風，過梁楚以歸。於是遷仕為郎中，奉使西征巴、蜀以南，還報命。是歲天子始建漢家之封，而太史公留滯周南，不得與從事，故發憤且卒。而子遷適使反，見父於河、洛之問。太史公遷手而泣曰：余先周室之太史也。自上世嘗顯功名於虞夏，典天官事。後世中衰。今天子接千歲之統，封泰山，而予不得從行，是命也。夫予死，汝必為太史。為太史，無忘吾所欲論著矣。夫天下稱誦周公，言其能論歌文武之德，宣周邵之風，達太王、王季之思慮，爰及公劉以尊后稷也。幽厲之後，王道闕，禮樂衰，孔子脩《春秋》，學者至今則之。自獲麟以來四百餘歲，諸侯相兼，史記放絕。今漢興，海內一統，明主賢君忠臣死義之士，予為太史而弗論載，廢天下之文，予甚懼焉，汝其念哉。遷俯首流涕曰：小子不敏，請悉論先人所次舊聞，弗敢闕。卒三歲而遷為太史令，細史記石室金匱之書。不墮先人所言，所謂述故事，整齊其世傳，非所謂作也。於是論次其文。七年而遭李陵之禍，退而深惟《詩》《書》隱約，欲遂其志思。昔西伯拘美里，演《周易》；孔子厄陳蔡，作《春秋》；屈原放逐，著《離騷》；左丘失明，厥有《國語》；孫子臏腳，而論《兵法》；不韋遷蜀，世傳《呂覽》；韓非囚秦，《說難》《孤憤》；《詩》三百篇，大抵賢聖發憤之所為作也。故述往事，思來者。卒術陶唐以來，至於麟止，自黃帝始，著十二本紀，十表，八書，三十世家，七十列傳，凡百三十篇，藏之名山，副在京師，以俟後世聖人君子。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">　</span><span style="font-family: 標楷體; color: #993300">錄曰：按遷自叔曰：漢繼五帝末流，接三代統業。秦滅古文，明堂金匱石室玉板圖籍散亂。漢興，更蕭何、韓信、張蒼、叔孫通，百年之問，彬彬文學稍進。《詩》《書》往往問出矣。時天下遺文古事靡不畢集太史公，太史公相續纂其職。夫固有所受也，然猶憤發於黨禍，而成百三十篇之書。蚓於後學而敢面牆乎哉。及班氏繼作，盡用其文，至後杜預通典，鄭樵通志，馬端臨通考，詔許於三館惜書，尚書給筆札繕寫。而溫公通鎰，文公綱目，胡安國春秋傳，學徒暨乃子厥婿皆同纂校。嗚呼，何其盛哉。今或志可勉而力之所建已不能勉，才可強而書之所載己不可強，己可信而人之所好已不可信，則亦徒志而已。君子不可徒羨古人之才美，又不可甘蹈今人之自畫，於可勉而勉之，可備而備之，可信而信之，則亦庶幾乎一家之冗說矣。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	劉向三子，伋、賜皆好學，惟飲最知名。父子俱好古，受詔領校祕書，講論六藝，傳記、諸子、詩賦、數術、方技無所不究。向卒，故復領五經，終父前業，始皆治易。宣帝時，詔受《穀梁春秋》，見古文《春秋左氏傳》，故大好之。初《左傳》多古字古言，學者訓故而已。至是故引傳文以解經，轉相發明，由是章句義理備焉。復湛靖有謀，博見疆志，過絕於人。嘗以左丘明好惡與聖人同，親見夫子；而公羊穀梁在七十子之列，傳聞之與親見之，其詳略不同，數以難向，向不能非間也。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：班固贊曰：仲尼稱村難，自後綴文之士，唯孟軻、孫況、董仲舒、司馬遷、劉向、揚雄。此數公者皆博物洽聞，通達古今。其言有補於世。傳曰：聖人不出其問，必有命世者焉。劉氏《鴻範論》發明大傳，著天人之應；《七略》剖判藝文，綜百家之緒；《三統歷譜考》步曰月五星之度，有意其推本之也。嗚呼。向言山陵之戒，於今察之哀哉。指明梓柱以推，廢興昭矣。豈非直諒，多聞之，益與觀。固所言與向前後所上封事，忠精懇篤，天胡不祐之乎。而卒以空言，殆天所廢，非人所能也。子駿改名，應讖為師，市寵於□□□愧云。</span></p>
	<p style="line-height: 150%; margin: 0 0cm" align="left">
	<span style="font-family: 新細明體; color: #993300">
	《束漢書》：鄭玄戒子益恩曰：吾家舊貧，不為父母群弟所容，出為廝役之吏，游學周秦之都，往來幽并一表豫之域，獲覲在位通人，處逸大儒，成從捧手，有所受焉。遂博稽六藝，粗覽傳記，時睹秘書緯術之奧。年過四十，乃歸供養。坐黨禁錮，十有四年。公車再召，比牒併名，早為宰相。彼數公懿德，克堪王臣，故宜式序。吾自忖度，無任於此，但念述先聖之元意，思整百家之不齊，亦庶幾以竭吾才。而黃巾為害，萍浮南北，復歸鄉邦。歲已七十，宿素衰落。案之禮典，便合傳家。今我告爾以老，將隱居以安性，覃思以終業。咨爾勞勞一夫，曾無同生相依。其最求君子之道，研鑽勿替，敬慎威儀，以近有德。顯譽成僚友，德行立於己志。若致聲稱，亦有榮於所生，可不探念邪。若忽忘不識，亦已焉哉。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">　</span><span style="font-family: 標楷體; color: #993300">錄曰：愚觀康成生前所疏，難不啻百餘萬言。臨末憤憤，徒以所好群書卒皆腐敗，不得於禮堂寫定，傳與其人。且自嘆西方曰暮，祇以其意戒子，未嘗求知於人也。及益思赴北海之難，身隕祚微，益不足恃。而所注十三經及諸論迷，後世卒無寸遺。孔子不云：不息莫己知，求為可知也。其終身無紱冕之情，有讓爵之高，亦非溢旨。比之馬融羞曲士之節，終以奢樂恣性，嘗附成譏，不可同曰語也。<span lang="EN-US"><br>
	</span></span><span style="font-family: 新細明體; color: #993300">
	班彪才高，好述作，專心史籍。自司馬遷著《史記》大初以後，闕而不錄，好事者頗或綴集時事，然多鄙俗，不足以踵繼其書。彪乃繼採前史遺事，傍貫異聞，作後傳數十篇，因斟酌前史，譏正得失。彪卒，子固以彪所續前史未詳，乃潛精研思，欲就其業。既而有上書告固私作國史，詔下郡，收固擊獄，盡取其家書。固弟超恐為郡所竅考，不能自明，乃馳詣闕上書得召見，具言固所著述意，而郡亦上其書，顯宗甚奇之，召詣校書部。蘭臺令史，與前睢陽令陳宗長、陵令尹敏、司隸從事孟異共成世祖本紀。遷為郎典校秘書，文撰列傳載記二十八篇。奏之，帝乃復使，終成前所著書。固以為漢紹堯運，以建帝業，至於六世。史臣追述功德，私作本紀，編于百王之末，廁於秦項之列。故探撰前記，綴集所聞以為《漢書》，起高祖，終於孝平，十有二世，二百三十年。綜其行事，傍貫五經，通為《春秋》，考、紀、表、志、傳凡百篇。自永平受詔，積思二十餘年，至建初中乃成。當世甚重其書，學者莫不諷誦焉。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：愚觀班馬之迷作，皆有所祖。潛精研思，無足多者，獨以顯宗之峻刻，不惟赦固及身之戴，而反假以制作之柄。此千古以來未之聞也。抑孔子作《春秋》，丘明迷《國語》，皆當時之事，所當避諱，蚓所遭皆季世，若鈴以為罪，當何如哉，當何如哉。故觀於壺遂難。司馬遷之言，君子蓋不可以不慎也。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	馬援兄子嚴敦，並喜譏議，通輕俠。援書戒之曰：吾欲汝曹聞人過失，如聞父母之若，耳可得聞，口不可得言也。好議論人長短，妄是非政法，此吾所大惡也，寧死不願聞子孫有此行也。龍伯高敦厚周慎，口無擇言，謙約節儉，廉公有威，吾愛之重之，願汝曹效之。杜季良豪俠好義，憂人之憂，樂人之樂，父喪致客，數郡畢至，吾愛之重之，不願汝曹效也。效伯高不得，猶為謹敕之士，所謂刻鵲不成尚類鴦者也。效季良不得，陷為天下輕薄子，所謂畫虎不成反類犬者也。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：以援之謹飭而不免身後之謗，何耶。夫援以壯時欲就邊郡田牧，蓋未為得志也。故其舊志，自謂窮當益堅，老當益壯。夫誰能奪之。及其致身於人，便為分限，雖欲馬革裊尸，甘心暝目，豈能盡如所願耶。既有請行之言，又為據鞍之態，讒人從而媒孽之，此其求全之毀，尚類於刻鵲之事，向非朱勃之論，不幾於畫虎者耶。將益信，饉飭之，尚有未盡，而輕俠之安所為可乎。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	靈帝大誅黨人，詔下急捕范滂等。督郵昊導至縣，抱詔書閉傳舍，伏林而泣，滂聞之曰：必為我也。即自詣獄。縣令郭揖大驚，出解印綬，引與俱亡，曰：天子大矣，子何為在此。滂曰：滂死則禍塞，何敢以罪累君。又令老母流離乎。其母就與之訣。滂白母曰：仲博孝敬不足以供養。今從龍舒君歸黃泉，存亡各得其所。唯大人割不忍之恩，勿增感戚。母曰：汝今得與李杜齊名，死亦何恨。既有令名，復求壽考，可兼得乎。滂跪受教，再拜而辭，復顧其子曰：吾欲使汝為惡，則惡不可為。使汝為善，則我不為惡。行路聞之，莫不流涕。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：范滂之母，人謂歡其義也。愚以為不得已而為是言也。苟使愛惜其死，將何益哉。盍若辭之曰：人生脩短，自有義命。顏回為善，於爾何如。有命自天，不為追己。豈不達哉。至於李、杜生與同難，死何足方。若乃名之一字始末禍端，尤不當以為言也。所竊喜者，仲博有子龍舒、克男。仁者有後，不為廢絕。不然以未發白之齡而罹短命之苦，豈惟行道出涕，其萬世痛絕也乎。</span></p>
	<p style="line-height: 150%; margin: 0 0cm" align="left">
	<span style="font-family: 新細明體; color: #993300">
	《晉書》：王裒父儀為魏安束將軍司馬昭司馬。束關之敗，昭問於眾曰：今曰之事，誰任其咎。儀對曰：責在元帥。昭怒曰：司馬欲委罪於孤邪。遂引出斬之。裒痛父非命，於是隱居教授，三徵七聘皆不就。廬於墓側，旦夕常至墓所拜跪，攀相悲號，涕淚著樹，樹為之枯。讀詩至哀一辰父母，生我劬勞，未嘗不三復流涕。門人受業者並廢《寥表》之篇。家貧躬耕，計口而田，度身而蠶。或有密助之者，裒皆不聽。及司馬氏篡魏，裒終身未嘗西向而坐，以示不臣於晉。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：王祥孝矣，及其為三公也，魏置其君而視之如弁髦土便然，曾不若剖冰求鯉之堅且篤也。孟宗賢矣，及其為大夫也，吳孫琳廢亮反為告於廟而行之，曾不若泣竹感天之順且從也。然則終身不西向者，豈徒誦哀哀父母而能然哉。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	兗州刺史王叔為人謹厚，名其兄子曰默、曰沈，名其子曰渾、曰深，為書戒之曰；吾以四者為名，欲使汝曹顧名思義，不敢違越也。夫物速成則疾亡，晚就則善終；朝華之草夕而零落，松相之茂隆寒不衰。是以君子戒於闕黨也。夫能屈以為伸，讓以為得，弱以為強，鮮不遂矣。夫毀譽者，愛惡之原，而禍福之機也。孔子曰：吾之於人，誰毀誰譽。以聖人之德，猶尚如此，況庸庸之徒哉。人或毀己，當退而求之於身，若己有可毀之行，則彼言當矣。若己無可毀之行，則彼言妄矣。當則無怨於彼，妄則無害於身，又何反報焉。諺曰：救寒莫若重裘，止謗莫如自脩。斯言信矣。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：昶之命子，若預為渾設也。夫沈默渾深四者，皆謙厚不伐之旨也。是故願其如海焉，納百川而未見其盈也；願其如洞焉，涉萬里而未見其止也。以超之饉厚而後有渾與濟之洪雅，使能充之於功名之際，則為有道之士；弘之於容人之量，則成長者之風，豈不益賢乎哉。借其狗於流俗，狙於愧恨，既不免時人之譏；及居么＃輔，聲望曰喊，則頓失命名之義矣。嗟夫。</span></p>
	<p style="line-height: 150%; margin: 0 0cm" align="left">
	<span style="font-family: 新細明體; color: #993300">
	《唐書》：貞觀二十二年，上作帝範十二篇，以賜太子，曰：君體建親，求賢審官，納諫去讒，戒盈崇儉，賞罰務農，閱武祟文。且曰：脩身治國，備在其中。一曰一不諱，更無所言矣。又曰：汝當更求古之哲主以為師，如吾不足法也。夫取法於上，僅得其中；取法於中，不免為下。吾居位以來，不善多矣。錦繡珠玉不絕於前，宮室臺榭屢有興作，犬馬鷹集無遠不致，行遊四方供頓煩勞。此皆吾之深過，勿以為是而法之。顧我弘濟蒼生其益多，肇造區夏其功大。益多損少，故人不怨。功大過微，故業不韉。然比之盡善，固多愧矣。汝無我之功勤，而承我之富貴，竭力為善則國家僅安，驕惰奢縱則一身不保。且成遲敗速者國也，失易得難者位也。可不惜哉，可不慎哉。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：唐太宗之教太子，可謂至矣。惜其於君之道，果乎其未之聞也。夫君子之道造端乎夫婦，及其至也察乎天地。此上古聖人所以徹上徹下，由內以及於外，由家以至於朝廷，然後為無弊也。今觀自君體建親以至閱武脩文，莫不畢陳。又自細微過失以及事功顯邇，悉皆無隱，可謂至再至三，而未嘗一及於刑家之道。帝豈智不及此哉。武臺之禍，蓋反巢刺之刃；家事之言，速報脅父之謀耳，豈惟訓誥而有遺，兼通讖記而無奈。是以古鄴君子鈴務正心誠意，慎微謹獨，未嘗一念之或苟然，後及於治國平天下，一以貫之而無遺。此其帝之所獨闕，而唐之所深禍歟。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	鄭善果父誠，母崔氏，嚴明節操，博涉書史，通曉治方。誠為周大將軍，討尉遲迴戰死，善果襲父爵。及為魯郡太守，每出廳事，母輒坐障後察之，聞其剖斷合理，歸則大悅；若行事不允，或妄慎怒，即還涕泣不食。善果伏於床下，曰：汝先君在官清恪，以身狗國。汝自童子襲茅土至方伯，案可妄加慎怒，墮於公政，內墜家風，外虧天子之法，何面目見汝先君。善果由是克己，號為清吏。</span></p>
	<p style="line-height: 150%; margin: 0 0cm" align="left">
	<span style="font-family: 新細明體; color: #993300">
	崔玄眸母盧氏嘗戒玄障曰：吾聞姨兄辛玄馭云：子姓凡居仕宦，人有言貧乏不能存，此是好消息。若聞財貨充積，此惡消息。吾嘗以為確論。比見親表中，務多財以奉親，而其親不究所從來，必出乎凜祿，則善矣。如其不然，何異盜乎。若汝為吏不能忠清，無以戴天履地。宜識吾意。故玄障所至，以清白名。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：鄭善果之母談虎而色變，蓋有所傷之也，故其詞也烈。崔玄障之母見賢而思齊，夫有所受之也，故其詞也溫。二子卒皆以清白聞。信乎陰教之不虛也。而玄障遂能反正，廢主有大功於唐，較之善果晚節蓋有問矣。</span><span lang="EN-US" style="font-family: New MingLiu; color: #993300"><br>
	</span><span style="font-family: 新細明體; color: #993300">
	韓休子七人，浩、洽、洪、肱、況、渾、洞皆有學，尚節義籍，甚於時。安祿山反，皆陷賊逼，以官不受，出奔行在，為賊所擒。浩、洪、渾皆遇害。肅宗以大臣子能死難，詔贈浩吏部郎中，洪太常卿，渾太常少卿，肱終諫議大夫，洽終殿中侍御史，洞終國子祭酒，況貞元元年加檢校左僕射、同中書門下平章事。況性節儉，居嘗陋薄，取庇風雨，門當列戟，以父時第門不忍壞，乃不敢請堂。先無挾麻，弟洞稍增補之，輒除去，曰：先君容焉。吾等奉之，常恐失墜。若摧圯繕之則已，安敢改作以傷儉德。居重位清潔疾惡，不為家人資產。初判度支李晨以裨將白軍事況，待之加禮，使其子拜之，厚遺器幣鞍馬，後晨終立大功。幼時已有美名，晚節益峻其家範，訓飾子弟甚嚴。故貞元問，言家法者曰：韓氏、穆氏云。穆寧子四人贊、質、負、賞。世以儒聞，而剛正氣節自任。以明經調盥山尉，過平原見顏真卿。及聞祿山反，即遺真卿書以其子，屬其母弟曰：苟不乏嗣足矣。即馳謁真卿曰：先人有嗣，我可以從公死也。既而真卿過河見肅宗，問狀異之將，以為諫議大夫。德宗在奉天，奔詣行在，擢秘書少監、太子右庶子，及寧之老。贊為御史中丞，質右補闕，員侍御史，賞監察御史，皆以守道行誼為縉紳所仰。贊最孝謹，質強直，員工文詞，賞尚節義，俱有令譽而和粹，當時以珍味目之。贊俗而有格，為酪；質美而多入，為酥；員為醞酬；賞為乳腐，寧平居。嘗譏家令，訓諸子。人一通戒曰：君子之事親，養志為大。吾志直道而已。苟枉而道，三牲九暴，非吾養也。</span><span lang="EN-US" style="font-family: New MingLiu; color: #993300"><br>
	</span><span style="font-family: 標楷體; color: #993300">
	　錄曰：休，一代元臣，其家法峻整，有自來也。寧儒而已，何至與韓氏並稱耶。蓋節義之在天地間，匹夫之於王公一也。是故有歲寒之澹蕩，而後有春融之敷華。休之許國以義，寧之許友以死，凜凜乎立身大節，可以為柯幹，可以為巖石。他曰和之為羹房，調之為鹽梅。無惑乎。皆以珍味目之也。然則當時之說，豈無謂哉。</span></p>
	<p style="line-height: 150%; margin: 0 0cm" align="left">
	<span style="font-family: 新細明體; color: #993300">　</span></p>
	<p align="left" style="line-height: 150%; margin-top: 0; margin-bottom: 0">
	<span style="font-size: 12.0pt; font-family: 新細明體; color: #993300">弘道錄卷之十九竟</span></td>
        </tr>
		</table>
    <p>　</p>
    <table border="1" cellspacing="1" width="100%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>