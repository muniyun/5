<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../CMTS000.htm">
    <img src="../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="100%">
        <font face="新細明體" color="#800000" size="5">明萬曆正統道藏續道藏</font><font size="3" color="#008080">(CH08)</font></td>
      </tr>
		<tr>
        <td width="97%" align="center">
    <p style="margin:0cm;margin-bottom:.0001pt"><b>
	<span style="font-size: 24.0pt; font-family: 新細明體,serif; color: #943634">岱史</span></b></p>
	<span style="font-size: 12.0pt; font-family: 標楷體; color: #943634">
	經名：岱史。明奎志隆撰。十八卷。底本出處：《萬曆續道藏》</span></td>
        </tr>
		<tr>
        <td width="97%" align="center">
    <p style="line-height: 150%; margin: 0 0cm"><b>
	<span style="font-size: 18.0pt; font-family: 新細明體,serif; color: #943634">岱史序</span></b></p>
	<p style="line-height: 150%; margin: 0 0cm" align="left">　</p>
	<p style="line-height: 150%; margin: 0 0cm" align="left">
	<span style="font-family: 新細明體,serif; color: #943634">
	　　環區中而山者，萬不啻也，岳為最；環區中而岳者，五不啻也，岱為最，故日岱宗。蓋自黃虞氏而下靡異號云，以故自昔受命而興者，靡不有事於岱。然而秦漢之事，君子諱之，惟我明一切屏絕封禪，嬌誣之說，真弗道，而諸所行望祀之禮，珪幣登祝之數，名爵之稱，又皆一洗近代訛謬而還古初。是自古有事於岱者，七十二君不啻也，我明為最。乃岱於前世，率不過吐奇孕異，致靈怪以闡世符，惟我明建樞北極，而玆山屹立國門之東，汶、濟之水會焉。下國筐能，細鱸相銜，際天地而來者以萬數，而玆山諸泉，實委輸之，儼若岳伯元僚，總率九牧之賦以歸天府，是岱之祚國佑民，即億萬年不啻也，亦我明為最。夫岱既已最五岳而雄區中，而我明所以有事於岱，與其所以有功我明者，又為百代之最。如此則其他瑰奇特絕之觀，與夫登臨嘯味之蹟，見於仙經地志、殘碑斷碣之所記載者，在他名山往往籍之為重，而要皆篾焉，無當於岱。惟是岱之所以最他名山，與我明所以最百代者，蓋在彼而不在此，此載筆者之所宜詳也。予往奉璽書，按嵯政於濟上，問以職事一登玆山，四顧徘徊，求古皇王靈聖之遺趾，而世代綿邈，莫可尋請，則慨焉。有感於前誌之浸廢，乃屬同轉運使查君輯而新之。查君則裁取舊編，斷以己意，擬例三史，取材百家，凡為考若表、若紀、若志得若干卷，其於所稱瓖奇特絕之觀，登臨嘯味之蹟，見於仙經地志、殘碑廢碣之所記載者，固已攘拾其藥，靡所漏捐。而自黃虞以下所以有事玆山，與夫我明之典禮名數，所以陋秦漢而還古初者，特加輯錄，而例別之，以自咐於大書特書之義，於是遂更其名日《岱史》，厥義題矣。玆史甫就刻，而皇上方以翰災祈年之故，特下德音，分遣大臣祠檮五岳，以徽福元元，展禮告虔，惟岱為首，宜有禎祥符應以答上旨，俾後世徵奇考異之士見謂聖神之代百靈受職，惟我皇上最焉，則豈惟玆史之光，將是山實籍重焉。敬為書其首簡以埃。若其他義例，查君自有述，予可略也。</span></p>
	<p align="left" style="line-height: 150%; margin-top: 0; margin-bottom: 0">
	<span style="font-size: 12.0pt; font-family: 新細明體,serif; color: #943634">
	　　萬曆丁玄歲元旦之吉嶺南東官譚耀書竟</span></p>
　</td>
        </tr>
		</table>
    <p>　</p>
    <table border="1" cellspacing="1" width="100%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>