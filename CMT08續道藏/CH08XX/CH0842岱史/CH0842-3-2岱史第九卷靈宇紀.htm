<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../CMTS000.htm">
    <img src="../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="100%">
        <font face="新細明體" color="#800000" size="5">明萬曆正統道藏續道藏</font><font size="3" color="#008080">(CH08)</font></td>
      </tr>
		<tr>
        <td width="97%" align="center">
    <p style="margin:0cm;margin-bottom:.0001pt"><b>
	<span style="font-size: 24.0pt; font-family: 新細明體,serif; color: #943634">岱史</span></b></p>
	<span style="font-size: 12.0pt; font-family: 標楷體; color: #943634">
	經名：岱史。明奎志隆撰。十八卷。底本出處：《萬曆續道藏》</span></td>
        </tr>
		<tr>
        <td width="97%" align="center">
    <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
	<b><span style="font-size: 18.0pt; font-family: 新細明體,serif; color: #943634">
	岱史第九卷靈宇紀</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　敘曰：靈宇者何？神明之所宅也。紀首岱廟者何？望秩之定制也，有司奉制命而歲祀焉，禮也。岱廟，上中下凡三，而惟下廟最鉅麗，在州城內正北，蓋歷代動建望祀之所，朱爍金扉，龍楹蠣殿，罘罳象魏，儼然帝居，漢相唐槐，就蟠雲覆，御碑古碣，林立森森，以斯知其從來遠矣。玉帝觀、青帝觀、后土殿、財以居天神地祇也，巔麓俱有焉，謂天地鍾靈於玆，神必依之一也。碧霞靈應公，則以居天仙玉女碧霞元君也，裹滿巔麓，而巔以動建，獨閎偉，謂其－神靈感召，安民裕國也。孔子，人中之泰山。魯兩先生，一方之師表，則其祠於此也固宜。其他佛老之宮，群靈之府，倚巖綠谷，比比而是，大都肇搆於隋唐宋元問，一今其存者不及十半，然亦傾頹甚矣。惟岳巔諸宮觀，當世嚴奉不廢，乃絕，無翼室以居黃冠，黃冠固甚貧，率散處麓下覓食。則神明香火之謂何？即居守安所籍也？抆二旋茸旋頹，職此之由哉。余謂岳巔諸宮觀宜各因其隙地，有司以香稅餘錢搆為翼室，以居黃冠之有戒行者，仍籍名於官，責以焚脩掃除，則官觀不致旋頹，可歲省修茸之費，恤民事神，庶幾兩得云。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　東嶽廟，在州城西北隅。《風俗通》旦．岱宗廟在博縣、西北三十里，山虞長守之。按岱嶽觀至元碑云，嶽廟在嶽之南麓。岱嶽升元二觀前當為漢址，唐武則天篡唐時改今地，或云宋改今地，其後歷代廢興修茸，詳其諸記石。廟制，喋城高二丈，週三里，城門一有八，南闢者五，而正中曰嶽廟門，東，偏日．仰高門，西偏日見大門，東闢者一曰東華門，西闢者一日西華門，浪、闢者一日後、宰門。凡門各有樓，而角樓亦四．．一東南日巽樓，東北曰艮樓，西北日乾樓，西南曰坤樓。由岱廟門而上，重門為配天，次為仁安，再上為仁安殿，露臺高下聯屬者二，殿前兩應之中為鍾鼓樓，樓之後各為齋房，殿後為寢宮，宮左右為配寢。其規模宏侈，儼如王者居。配天門，左為三靈祠，右為太尉祠，祠前東應別殿曰炳靈，西日延禧。碑亭三，其一當岱嶽，配天二門之問；其二對峙於鍾鼓樓側，三亭皆為國朝御製碑建。殿前古松數十株，蟠結偃益，非他境所有，炳靈殿前則漢梧，延禧殿前則唐槐，皆特異，雖良繪莫能狀，銀杏大者圍三仞，火空其中。《陰符經》日；火生於樹，信夫。奇石玲瓏者九，其上有古題刻，知自遠方來奠獻者。碑石林立，其可為書法者：張侍制樣書《宣和廟記》，喬冢宰宇篆御祝文。廟前有亭日遙參亭，前為遙參門，門之前為御街，宋東封，警蹕之地，而實為廟之第一門也。舊榜日草參門，門中有臺，臺上有亭，亭重簷，四面十有六角，峻媚綺麗，昔凡有事於嶽者，先拜於亭而後入廟，故曰草參。今有司遇當祝釐於廟，罷則儀從由亭門而出，猶古之制也。亭今列屏鑒，方圓各一，高六尺許，鑒前雕座置元君像。四方來謁頂廟者亦先拜焉，故又日遙參亭云。　　　　　　　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　<b>宋學士宇文粹中重修嶽廟記略</b></span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　宣和四年九月，有司以泰嶽宮廟完成奏功，制詔學士承旨臣宇文粹中記其歲月。臣粹中再拜稽首而言曰：臣聞自昔受命而帝者，咸有顯德著在天庭，合四海九州之歡心，以為天地社稷百神之主，故有壇場圭幣以象其物，有宮室祠宇以奠其居，有牲牢酒體以薦其潔，有祝冊號緞以導其誠，其漠然而意可求，優然而誠可格，殆與人情無以異。是以黃帝建萬國而神靈之封七千，虞夏商周，文質迭救，雖所尚不同，而事神以保民，其歸一揆，必以岱宗為首。而神靈垣赫，光景震耀，載在書史，接於耳目者，奕奕相屬也。宋受夫命，建都於汴，東倚神嶽，遠不十驛，章聖皇帝肇脩封祀，蓋嘗躬款祠下，欽惟神靈饗答之異，念唐開元始封王爵，禮加三公一等，未足以對揚休應，遂偕五嶽，咸陞帝號，自是宮廟加脩，薦獻加厚。四方萬里，士民奔賡，奠享祈報者，蓋日益而歲新也。皇帝聰明仁孝，光於上下，神動天隨，德施周溥，既已躋斯民於富壽，迺申動中外，凡所以禮神祇、崇顯祀，盡志備物，畢用其至。歲在辛巳，迄於壬寅，韶命屢降，增治宮宇，繚牆外周，呆思分翼，巖然如青都紫極，望之者知其為神靈所宅。凡為殿、寢堂、閤門、亭、庫、館、樓、觀、廊、應，合八百一十有三楹，財不取於賦調，役不假於追呼，而屹然崇成，若天造地設。靈祇燕豫，福應如響。嗚呼，真聖德之事也，觀是官廟，土木文釆，輪奐崇麗，則知郡邑之富庶；帷帳熒煌，兗冕璀璨，則知絲臬之盈溢；牲栓充庭，嘐醴日御，則知耕牧之登衍，簫鼓填衢，歌呼滿道，則知風俗之和平。神之聽之，迺祇陳於上帝，用降鑒錫玆祉福，則社稷之安固，曆數之綿遠，蓋方興而未艾也哉。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　<b>明李賢廟記略</b></span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　書稱岱宗，蓋以東方屬春，萬物交代，故日岱，為群嶽之長，故日宗。然而祭之者何也？記日能出雲為風雨，又日，民所取財用也。三代以前，不過為壇而祭之。如周制，四坎壇，祭山林丘陵於壇是也。秦漢以來，有神仙封禪之事，於是有祠廟之設。古者五嶽視三公，謂視其賽愾牢醴之多寡以為牲器之數也，非以三公之爵封之也。後世遂封五嶽之神為王、為帝，垂旎端冕，儼若人鬼矣。洪惟我聖祖高皇帝聰明睿智，卓冠千古，即位之初，詔示天下，有曰：嶽、鎮、海、瀆，皆高山廣水，自天地開闢以至於今，英靈之氣萃而為神，豈國家封號之所可加？今依古定制，去其前代所封名號，於東嶽稱曰：東嶽泰山之神。嗚呼，是舉也，裁革漬禮不經之失，所謂質諸鬼神而無疑，百世以俟聖人而不惑者矣。濟南太守陳君銓走書京師告予曰：東嶽泰山神廟傾頹，上請得旨重脩，巡撫都憲賈公銓與三司官僚合謀經營，若按察使王公鐵尤留意焉，屬銓綜理其事，經始於天順四年八月二十六日，落成於五年九月初一日，內外煥然一新，俾是方之人依而敬之，有加於前。會曰：不可無記，敢乞為記刻之，用示久遠。予惟泰山出雲，膚寸而合，不崇朝而雨天下，功德固廣大矣，要之，是方之人沾其惠澤尤多，瓦又取其財用者乎？</span><span lang="EN-US" style="font-family: 'New MingLiu',serif; color: #943634">&#8226;
	</span><span style="font-family: 新細明體,serif; color: #943634">
	雖曰朝廷祀典所載而是方尤所當敬也。今巡撫方面，風憲，重臣，同心協慮，重役神廟，又得郡守克承委任，用體朝廷之意，以表民之所敬，真可謂民之父母矣。彼慢神虐民者，視此於心不亦惡乎？</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　<b>明薜瓊廟記略</b></span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　東嶽泰山之神，故有廟在山之陽，朝廷有大典禮、大政務，則遣使告焉。廟屋既久，多圯漏弗治。先是守臣嘗奏請脩建，而未克底完，天順己卯，泰安州守以其事達之濟南府，因以上請，韶允脩茸。於時都憲年公富方議興役而去，左副都御史賈公銓繼來，乃洎巡、按、藩、臬協議，既擇有幹幕職以董其役，復俾濟南府知府陳銓月一往以綜理焉。銓始至泰安，謂脩茸嶽廟固所以祇若朝命，致謹大神，然尤當以省民財、重民力為本，財匱民勞，事亦非可。因詢及守廟者，具言數十年所積禮神之物甚當，遂遺人持市木之巨細與其他脩屋之不可缺者。及既合，而匠役皆在官之人，而農民不知有役，銓既綜理有法，不急不徐，始事於天順庚辰秋土月，辛已夏五月訖工。殿宇、周廊、門觀、繚垣，悉皆完治，咸願刻石以紀其事。、山西按察使王允，濟南人也，以書來求文於誼。余惟東嶽泰山之神為諸嶽冠，聖朝既正其名、秩其祀，而廟弗治，又俾所司以時修茸，而巡撫憲臣洎藩臬，得綜理其役如銓者，不竭民之財力而克底完新，皆可謂柢若朝廷丕顯休命而致饉於人神者矣。遂序其事而銘之日．．一理宰幹，二氣互根。清浮無際，濁墜斯存。柔行剛峙，川洪嶽尊。惟此泰山，造化鍾萃。龍縱太虛，磅磚厚地。匪魯邦瞻，實眾嶽最。其蓄罔測，其施靡量。玄雲寸石，甘雨八荒。功既載溥，厥報宜彰。有廟在陽，奉命新茸。重臣是承，守臣是職，民不匱勞，事底完集。殿宇廊觀，聳卓縈迴，高下中度，不騫不卑。神氣轉講，流通在玆昔古山川，明祀有體。夫何前季，封號薦起躋嶽於天，素三公禮。逮我聖世，道復古隆。斥絕僭誕，率由大中。嶽鎮海瀆，悉正其名。惟岱宗神，神稱允格。迄玆有役，咸願石刻。述理繼辭，以示無極。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">　　<b>李欽脩東嶽膚記略</b></span><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　　嘉靖丁未冬，嶽廟災，殿宇廊麻以及賓綰、齋居、門闔、樓觀蕩然一空，其僅存者，後寢三殿與炳靈、延禧二宮而已。時守臣以狀聞，上震異者久之，既俾治有司不戒之辜，而遂動以亟脩之議，然歲值累歉，未克興事者垂十年餘。辛酉秋八月，皇上萬壽，爰命太常，緘祝函帛，恭詣嶽神，虔脩醮典。有司布席，將事惟時，巡撫都御史鎮山朱公承命主祀，大懼簡陋，罔罄明裡，乃謀諸藩臬庶正，展力亟圖，而特委濟南府同知翟公濤專董其役，蓋選能也。公乃檄請當道，材木錕臂金石之類，以至匠傭役凜，皆取給香帛，而秋毫不以煩民。經始於壬戌春，迄癸亥夏。廟工告成，自殿堂而下，毀者以舉，傾者以易，圯者以完，漫傯者以鮮以潔，丹艘塗要，輝光掩映。巡撫都御史石洲張公祭告祠下，樂觀厥成。是日也，淑氣洋溢，靈光下矚。泰嶽明神，既尊且安，自是而往，陰祐顯相，雨暘時若而登年應，災病珍而民氣和，以永保我國家無疆之慶，則神之功當與天地並。而君子謂翟公之有功於神也，其亦偉矣哉。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　<b>參政許天贈重修岱廟記略</b></span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　泰山之麓故有廟，其名日岱宗，廟在嶽之南麓，宋改今址，其制有喋城，為門者八，四角有樓，前有殿，後有寢，兩傍有麻，儼如王者居。我朝因勝國舊，天順以來，屢奉旨脩茸，碑石具在，孝廟親為記，宸章赫奕，萬代瞻仰。邇者脩茸，止取裁兩院，以香稅所積，自可充脩廟費，毋用壓明旨動內帑為也。萬曆甲申，廟漸圯，於是左參政屠公請於兩院，得可委濟南府通判張世臣董工作之役，泰安州吏目蘇天壽佐之，余至督視益勤，閱乙酉秋八月告成。凡費金九百餘，不動民財，不勞民力，而大工就緒。余聞之，祀，禮也，國之大祀，必以禮。聖人制禮，尊五嶽配天，其祭祈以壇，不以屋，其神設主不以像。通諸天下，凡司府州縣，歲時祭境內山川，率由斯道，復古制，松民惑也。斯廟有先代故事，廟及像率無所更易，豈天造草昧偶未之及也？抑別深意寓其中者耶？弘治問，至塵玉音，若以此為訓。然者，愚以是知聖人敬神導民，至意使人有所敬畏，啟為善之心，遏從惡之念，更相告戒，以若於治，所謂無害於治者，聖人不與民變革也。今廟貌巍然，神威赫然，若有臨之在上。然者，四方祈福受罪之士女，入廟瞻拜，肅然起敬，罔或不虔，則於聖化或可助萬分一哉。若佛老家言神若王者操福禍之權，握生死之柄，為善惡果報，則其不經見，故儒者缺之勿論。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">　　<b>李欽重脩嶽廟古井記</b></span><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　　欽垂老林泉，自愧無益於世，每月一集鄉民老幼百餘於嶽廟，宣揚聖諭，僭為講解，期以化民成俗，挽迴魯道之舊。民有李進，盧士卿者，再拜告余曰：廟有古井，水甚清洌，祀事之濯溉，餌嬉咸賴焉。曩以日久灘淤，盡為泥土，洞取廟外之水以奉祀，恐涉不潔，吾輩出貲掘而梵之，重加淘汰，水復清冽如故，請訪識甚歲月於石。余曰：是可以觀今日鄉約之意矣。善者，人心之固有，非假於外也，私欲蔽之，則失其初。譬之井焉，壅於泥土，則泉不能達，然清冽之源固在也，一淘汰之，遂復其舊，然則吾民之蔽於私欲而喪失其本心者，可無以導之乎？鄉約之設，固所以去吾民之泥土而達其固有之良心也，況泰山五嶽之宗，此水得山下正脈，將享神明，其用貴且重矣。吾民生於魯域，自古為聖賢鄉人，人人誠知所以自新，一變可至道也，若其溺於私欲而自棄其貴且重焉，其無靦顏矣乎？是用記之，以做於有眾。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　東嶽上廟，在嶽頂磨崖碑前。元至元問，提點張志純嘗脩焉。嘉靖問，都御史曾銑重脩，布政使陳儒記。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">　　陳儒記曰：</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　泰山為五嶽之尊，橫亙齊魯，跨引江惟，矗突雲霄，輝映日月，巍乎高哉，其天下之奇觀而獨秀者乎。我明天子御極，望於山川，褊於群神，日，用相我國家，維茲嶽。乃辛丑北虜犯順，乃申動封疆之臣曰：其各壯乃金湯；峙乃碧堠用抒衛我國家，予一人以寧，亦維玆嶽。嗟乎，嶽之時用大矣哉。維時都察院右食都御史廣稜曾公銑，富承簡命，保董東土，比至時，且告饑，公約已裕民，發棠秩祀，而凡為我民徹福者靡不備至，是故疏請于朝，得減京儲數萬石，臧租亦數萬石，間乃語諸藩臬庶正曰：泰山威靈，鼓動海內，－餅玆兵戎之諷度，顛連之賑卹，以暨百官之匪頒，罔弗賴之，是其庇我東山者乎？聞今廟貌妃壤，弗亟圖之，其何以祀，乃夏五月謀諸監察御史關西楊公本深，食同錄議曰：其動乃官需，毋倦力，毋違時，乃底績已，乃祗若成。命移檄諸司，日若布政使陳儒、王鴻慚：爾其經理諸難；日若按察使余鍰，嗡其斜御、事乃罔沸既，厭心亦罔弗慎厭事；日知府劉璽，日伺知王景咀：、爾其鳩工傳工；曰知州馬逢伯：爾其率作興事，乃罔弗奔走，惟罔功是懼。於是群工畢興，始於壬寅夏五月，迄於癸卯春三月。東嶽殿之脩者四楹，南向；碧霞坊之建者一，亦南向；泰嶽坊亦一；西向；東官廳之建者六楹，西官廳之建者四楹，各南向。鍾鼓樓對詩於元君之廢者，各東西向，如其制。工既訖，而是歲雨暘時若，東方底寧。君子謂泰嶽於是乎有神，會乃請勒石於泰山之顛，公以記屬之，儒乃拜手稽首，颺言曰：嗟乎，天降時雨，山川出雲，嗜欲將至，有開必先，言神異也。顧玆東嶽，孕秀鍾靈，甲於天下，則所以奠我民生、斕戴我國家者，寧有涯哉？</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　　東嶽中廟，在嶽之陽，王母池之東。昔名岱嶽觀，今土名老君堂，僅存三清小殿。按宋李誇《</span><span style="color: #943634">
	</span><span style="font-family: 新細明體,serif; color: #943634">瑤池記》</span><span style="color: #943634">
	</span><span style="font-family: 新細明體,serif; color: #943634">
	云，觀肇於軒黃，即此地也。廢址中有古橋、古松十餘株，其枝幹如儿如龍。曾覽國朝高誨記云、漢武帝東封時植，蓋即此也。而後園洞中壁問一石碣題漢相二字，相傳傳趙子昂書，玩之近是。古碑凡三，其二刻唐與偽周老氏之徒題記，行楷書，俱有古法，碑雙石並立，覆以東蓋，土人稱鴛鴦碑，真奇製也。其一刻元至元年問泰安州禁約，今錄于後。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">　　</span><b><span style="font-family: 新細明體,serif; color: #943634">至一兀碑刻禁約</span></b><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　　泰安州准東嶽提點監脩官牒，開稱：東嶽有上中下三廟，本州城北岱嶽廟係中廟，唐時武則天將岱嶽廟改作道觀，左側西王母殿宇經毀不存，上有巖巖亭，迺遇封禪，帝王歇體之所。下有西王母池，次有呂翕洞，猶存聖像。池上臺石碑云，該奉州官台旨，禁約諸人無得於池上下作穢，如違，決杖八十，當職準此，合行出榜，曉諭禁約。至元二十九年九月日榜。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　玉帝觀，即太清宮，在嶽之絕頂，蓋古登封臺。昔嘗圯廢，成化十九年，中使以內帑金資重建，隆慶問，侍郎萬恭撒觀於巔北，出巔石而表之，題日表泰山之巔。萬恭自為之記。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">　　<b>侍郎萬恭表泰山之巔碑</b></span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　隆慶壬申春，黃河汎縊，輸道梗湮，天子憂皇，命恭若曰：汝其治水。瑜夏河成，灌輸悉盡，天子澤豫，命恭若曰：汝其東裡。於時臣恭以八月裡泰山，報成績也。八乃歷巉巖，瑜險絕，撫秦碑，登日觀，己乃陸山巔，謁天宮。忽緇衣編驅，目瞪足踐，招余言曰：是泰山巔石也。余異之，阮其上，室如錮也，豚其下，砌如他也，而惡知夫泰山之巔？而又惡知夫泰山之巔之石？余喟然嘆曰：夫泰山擅四嶽之尊，而玆巔石又擅泰山之尊，乃從而屋之，又從而夷之，又從而踐履之，令尊貴不揚發，靈異不表見，余過也，余過也。亟命濟伴王之綱撒太清宮，徙於後方，命之曰：第掘地而出巔，毋利方，毋毀圓，毋劉天成，返泰山之真，已矣。伴乃撤土，巔出之，巔石博十有一尺，厚十四尺有奇，聳三尺，戴活石焉，東博二尺五寸，厚一尺三寸，西博一尺八寸，長八尺有五寸，夫約泰山而東之巔，已奇甚矣，又摩頂而戴之石，斯上界之絕頗，青帝之玄冠也。余倚活石，覽觀萬里，俯仰八荒，遠阮則扶桑之日曜其東，崑崙之風吹其西；近娣則泰碑若正質，叢石如群圭，而齊魯諸阜，圓者似金，直者似木，曲者似水，銳者似火，方者似土，枕青揚之絳闕，俯元君之幽宮，而六極之大觀備矣。彼巔石不表見幾千萬年矣，今出之，始返泰山之真而全其尊，後來覽觀者尚毋利，毋毀、毋劉天成，務萬世令返其真而全其尊，以毋得罪於泰山之神。其緇衣編驅，意乎緇衣，余問何許人，何所受，而告余默而不答。噫，我知之矣，蓋緇衣受之碧霞，碧霞受之太君，太君受之上清，上清受之元始，元始受之寥冥之祖。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　　玉皇廟，在嶽之回馬嶺，按察司陳察撰記。廟前晦許為崖磴，高三丈餘，磴盡處為昇仙閣。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">　　<b>陳察廟記略曰</b></span><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　　察自浙臬之晉道，經齊魯，抵玆山，歷險升高，雲巖風壑，百折千迴，行次山腰，突見新祠曼碩，後有瑞仙巖，左十峰嶺，右九峰山，巉巖奇特，祠據厥勝，像設鑼沃，冠裳儼如，鍾鼓有奕，其主日昊天玉皇上帝。竊惟山莫名於五嶽，而泰尤稱雄，蓋自崑崙一脈，迢迢馳發，至於玆，屹然鉅鎮，固萬山第一生處。憶自結髮，遊觀兩都，暨江浙諸省，歸棲褊昊嶺十載，再起望九疑，過衡陽，觀於祥柯、越雋，歷蒙段氏墟，抵金沙江，望銅柱，渡河洛，驅馳關陝，跡褊三蜀、&#65287;閩粵，喜曉幸攆，駭矚不一，然未有若玆山屹焉。孤高峻，極太虛，至使天下之人嬋力協誠，齋肅褪負，駿奔對越者，踵武無虛日。精神會合，鯊蒿悽愴，若或臨之，此豈偶然之故哉？其必有所以為之者矣。是則斯地也而有斯祠也，吾不能辯其可否，獨念斯人往往數千里趨攀抵玆，厥亦勞止，而斯祠適在給訝綾繒中，有麻有庭，有泉有茗，勞者少息，飢渴者少慰籍，沐風雨者得少為避，愚夫愚婦，跟踏匐伏，心懷戰兢，欲平躁釋蒙昧以開，而檮析水早疾疫，胥此焉依？豈天設此以為福民永命之一助也，而可以輕擬議哉？</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　<b>瀋王閣記略</b></span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　惟泰山五嶽之長，群壑之尊，雄峙．一方，高接天漢，鍾靈秀之氣，鬱造物之英，真天下名山之首，古今祀典之崇者也。其神主成物之始，故宇內群生，壽夭，休祥、福徵、檯青，出入攸司，罔弗欽戴。恭惟我太祖高皇帝，用夏變夷，章明憲典，首重祀禮，嶽讀之裡，厥誠罔替，累朝以來，率由舊典。惟皇建極，德茂業熙，群辟攸叔，風行海內，俗化生成。嘉靖甲辰秋稔，泰安守臣獻嘉禾瑞麥，執政率九卿百職，表賀淵衷，悅俞漢儒。</span><span lang="EN-US" style="font-family: 'New MingLiu',serif; color: #943634">l
	</span><span style="font-family: 新細明體,serif; color: #943634">
	變有曰，和氣致祥，斯實由我聖皇法祖憲天，克誠明祀之感，豈非嶽神效靈，用徵厥瑞者耶？明年乙巳春，有僧朋清自斯山募緣於濟，以回馬嶺玉皇殿一楹歲遠，將圯，乃增建五楹，鐵瓦琉璃，莊嚴銅像，廊麻續具，復創門閣三楹。時值今撫晉中丞曾石塘先生建牙山左，公務適臨，命名日昇仙閣。僧詣予。請記。予惟兩問之氣，造化日神，感而遂通，掘信闔闢，著乎隱顯，山載地靈，宜莫重於岱嶽之巖巖與神之穆穆，而他莫及焉。聖天子功高德厚，以明厥報天地之誠擬於嶽者，將無往而弗通，以享無窮之祀，不亦宜乎？</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　會真宮，在州城東南隅，舊名奉高宮，宋真宗駐蹕，改今額。國朝重脩玉皇殿，有呂洞賓詩二首，手書石刻，並李太白詩，四方碑刻，俱古雅可玩。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">　　<b>任式記略</b></span><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　　會真宮玉皇殿成，當有碑刻以紀其歲月。式齋沐拜手言日．．一氣之分而輕清上浮者謂之天，主宰乎其問者謂之帝，吾儒日昊天上帝，彼道家者流尊其名日昊天玉皇上帝，世之日宮、日觀，皆其奉香火之地也。會真宮在泰山之陽，其創建不可考，觀宋祥符問有頌二聖功德－碑，在宮之南百步許，朝覲碑在官之南一里許。傳者謂真宗封泰山，駐蹕於此。金大定問，徙奉符縣為泰安州，故宮居州城之巽隅，興替靡常，所存者僅玉皇殿三問，懦基卑下。上遣中使進香帛於方嶽，行瞻是祠，從眾望並？以嶽頂昭真祠上聞，欲更新之。上可其奏，即下命所司，時歲在庚子也。於是召公輸於魯甸，招石匠於郢郊，採租徠之松、新甫之梧，是斷是度，是尋是尺。辛丑，昭真觀既作，壬寅，玉皇殿告厥成。巍巍乎，浩浩乎，松槐有梃，旅楹有閑，粉飾藻繪，妍麗精華，金碧耀日月之光，丹青奪乾坤之秀，像設穆穆，赫爾厥靈，誠以昭我聖代敬天事神之意無乎不在也。若夫泰山、祖徠相映前後，奇花吐而玉座芬芳，白雲飛而瑤壇空靜；星冠羽衣舉手以加額者，祝聖天子於萬壽也，黃童白叟羅拜於左右者，祈斯世斯民於平康也。嗚呼，天不在於高高而在於咫尺，帝不在於冥冥而在吾昭灼。過之者，寧不秉虔恭存敬畏以思無負於對越也耶？</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　后土殿，在嶽南麓，距州治三里許，數松差類，嶽祠亦奇古可愛。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　青帝觀，凡二，其一在嶽巔，其一在嶽之南麓。肇．建俱不知何時，宋真宗加青帝懿號曰廣生帝君。在嶽巔者，今巡撫都御史李命官脩茸於萬曆丙戌年，冬孟訖工。在南麓者，真宗御制御書贊刻，今尚存。國朝弘治、正德問脩拓，嘉靖問尚書朱衡復加茸焉。帝即漢唐所祀五帝之一，按《漢書》及宋《天文志》青帝天神也，而東嶽屬焉，此廟祀之所由起也。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">　　<b>宋加青帝懿號韶</b></span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　動中書門下，名嶽配天，乃眾山之推長；盛德在木，實萬物之資生。惟真宰之斯存，蓋靈篇之攸紀。青帝真君，職司煦育，道吁沖虛，贊玄化於高明，庇群生於博率，真祠夙建，方志可徵。屬嚴駕以時巡，爰秘封之成禮，式瞻神館，冀沐冥休，祇舉典章，載揚懿美。奉蕭鄰而昭薦，旌至德於無方，用表欽崇，永綏福祉，宜尊懿號，日青帝廣生帝君。觀宇特加脩錦，故玆詔示，懇宜知悉。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">　　廣生帝君讚　御製御書並篆額</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　若夫典治喬嶽，表正靈衹，司生發於東方，佐聰明於上帝，宜乎名冠仙籍，德被需民，饗祀典於蕭郵，鏤徽稱於金石者也。屬以虔脩封禮，恭答神休，薦顯號以致誠，述斯文而頌美。讚曰：節彼岱宗，奠玆東土。生育之地，靈仙之府。爰有高真，允司明命。至神不測，虔誠斯應。茂實克昭，儲祥是繁。式奉嘉名，用伸精意。大中祥符元年十月二十七日，御書院摹勒刻石。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">　　<b>御祝文</b></span><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　　維大中祥符元年歲欠戊申十一月戊午朔四日辛酉，崇文廣武聖明仁孝皇帝，謹遣尚書兵部員外郎邵曄告於青帝廣生帝君：伏以峻功丕顯，誕彰陰隱之仁，神化無方，實主發生之宇，惟高真之攸館，乃喬嶽之靈區。屬以祇奉元符，躬陳大報，仰擊景既，克舉上儀。式彰昭代之稱，以表欽崇之禮，合伸致告，用達虔誠。謹告。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　　三皇廟，杞伏羲、神農、黃帝，在嶽南麓，距州三里許。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">　　<b>御祝文</b></span><span lang="EN-US" style="color: #943634"><br>
	</span><span style="font-family: 新細明體,serif; color: #943634">　　弘治十六年歲次癸亥十一月初</span><span lang="EN-US" style="color: #943634">·</span><span style="font-family: 新細明體,serif; color: #943634">一日，頃牘斗騰陣版肥肚駟匯牘牘皇&#65344;帝遣內官監太監齊玄，謹以清酌州庶羞之奠，致祭於三皇聖帝曰：粵惟三皇，建於有極，百草聿嘗，藥石是資，疾痛病癢，用一賴以廖。神聖功巧，萬世永賴。，篷俎既精，虔誠斯達，敬伸祭莫，庶其飲格。謹告。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　碧霞靈應官，在嶽絕頂西南下三里許，舊名昭真觀。宋真宗東封時所建，國朝增拓其制，改署今額。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　累朝脩茸不廢，近自世宗朝遣土部郎陳策實宮施萬金重脩，益鉅麗矣。隆慶問撫&#65344;臺傅希摯、按臺昊從憲又加茸焉。其神曰天仙玉女碧霞元君，四方謁款祗禳者，摩肩接踵而至，諸所捐施金帛珠玉馬殺之類，有司日盈守而莞榷之。萬曆乙酉，按院韓應庚侍御命官鳩工，更新往制。其官放南向，凡五問，則欄其東一問，題日東寶庫，欄其西一問，題曰西寶庫，用以投儲諸所娟施焉。官之後架殿三問，題日便殿，官之右架亭州問，題曰憩亭，凡此皆創紉也．</span><span lang="EN-US" style="font-family: 'New MingLiu',serif; color: #943634">o</span><span style="font-family: 新細明體,serif; color: #943634">宮之前，左翼曰子孫殿三問，右翼曰眼光殿三問，其中為、露臺，為甬路，黝而甬路之南大門三問，東鼓樓，西鍾樓。而門外綽楔凡三，中曰動建碧霞坊，東日安民坊，西白濟世坊，而</span><span lang="EN-US" style="font-family: 'New MingLiu',serif; color: #943634">,,</span><span style="font-family: 新細明體,serif; color: #943634">碧霞坊之前臨火池之上有闕門焉，日金闕，凡此皆增飾其舊也。績橡藻鑪，霞駁雲蔚，儼然神居，非人世所有。乃其形勝袁拱，官東，南則五崖，東北迤西則嶽頂，磨崖、日觀諸峰蜿蜓，峙列三面若屏宸，前若雙闕，由宮門西下石磴三丈許，南俯懸崖，下視城郭若畦圃。自城郭望之，則崖峰森蔽，不見官宇，此益造化靈區，真天奇云。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">　<b>　御祝文</b></span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　維弘治十六年歲次癸亥正月朔初一日己巳，皇帝遣御馬監太監苗逵致祭于碧霞元君曰：懿德含弘，仁慈廣篇，佑蒼生於壽域，鼓群品以霑依，玆因躬偶爽調攝</span><span lang="EN-US" style="font-family: 'New MingLiu',serif; color: #943634">j</span><span style="font-family: 新細明體,serif; color: #943634">敬祈聖力求佑康寧。特以香帛，用伸告祭，益彰靈應，福佑家邦。謹告。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　維嘉靖十一年歲次壬辰二月庚辰朔十三日壬辰，皇太后遣太子太保玉田伯蔣塋致祭于天仙玉女碧霞元君之神曰：皇帝臨御海宇十有二載，皇儲未建，國本尚虛，百神萬民，無不仰望，玆特遣官敬詣祠下，祗陳醮禮，潔脩裡杞，仰祈神既，默運化機，俾子孫發育，早錫元良，實宗社無疆之慶。無任懇梱之至，謹告。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">　　<b>高誨玉女考略</b></span><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　　泰山玉女神，顯靈于天下，其來尚矣。傳為東嶽女，蓋謬說也。人心崇尚，習舛承訛，非特愚夫愚婦之不知，雖博雅君子亦未聞有能考其實者。按《州志》載，嶽頂玉女池。馬端臨《通考》紀池側故有玉女石像，泉源壅濁。宋真宗東封，先營頓置，泉忽湧上升山，其流自廣，清沘可鑑，味甚甘美。王欽若請浚治之，像頗摧折，韶易以玉石。既成，上與近臣臨觀，復龔石為寵，奉置舊所祭焉。唐劉禹錫送東嶽張鍊師詩云：久事元君住紫微。而李白游泰山詩亦云玉女四五人，飄</span><span lang="EN-US" style="color: #943634">‘</span><span style="font-family: 新細明體,serif; color: #943634">楓下九垓。及觀李誇《瑤</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	池記》，謂黃帝建岱嶽觀，嘗遣女七人，雲冠羽衣，脩泰香火以迎西崑崙真人。由是考之，則知玉女必黃帝所遣七女中之脩而得仙者，後世因之祠于山。而宋元問寵像建觀，尤有徵迨我朝拓新殿宇，發應益著，不然則泰山喬嶽之上何綠有此？據《通考》、唐詩所載，質之誇記，益信。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　<b>劉定之記略</b></span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　泰山絕頂，舊有祠祀碧霞元君，以其最高，雲蒸雨降，材木易朽，颼風剛勁，瓦多飄毀，祠不能久。今副都御史原傑巡撫山東，謁祠，見其墮墜，謀新之。銅梁，鐵瓦琉璃軏號之堅固，丹護青堊，藻繪漆餚之輝煥，高廣深邃，規制增舊，其費取諸官而民不知。自昔登山捐施，委諸巫祝，妄費不可稽，而今紀理之，皆有條法云。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">　　<b>尹龍記略</b></span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　昭真祠，在泰山絕頂，世傳謂天仙玉女碧霞元君之祠。聖天子御極十有五年，命太監陳喜來脩祀事，明年韶脩是祠，即故址增餚之祠，殿為問者五，以奉元君，左右迥廊各三問，則護從之神居焉。神道有門，鍾鼓有樓，恐其凌空壁立，易為風雨所剝蝕，故陶土為甌，冷鐵為瓦，務為堅確，黝堊丹漆，金碧交輝，視昔有加焉。其肖像左石右為銅，中以沉香，雕寵石座，霞被鳳冠，於赫穆清。而其所費，一皆輸財於神貯之帑藏，以克其用，而毫芒不取於民。自經始以來，綱維其事者，大參文安，刑表，會憲衛輝、劉璋，下至義士耆宿，罔不奔走事事，所以重上命，敬神明也。夫泰山雄鎮東方，為五嶽之尊，歷代有封禪之典。維我列聖，每遇登極，必遣廷臣以杞，方岳，又時命中貴有事於祠，．或金帛朋貝，以將其誠，或冠被旌幢以拂其像，蓋神之靈既感人，實有以致之。嘗觀《州志》，昔有猛虎為害，檮之而去，飛蝗為災，檮之而死，以至於民之旱泌，祈之歷有其驗，故遠近眾庶拜瞻之頃，靈風颯然，知者敦其誠，愚者啟其敬，忠者堅其志，奸者沮其謀，善心以之生，欲心以之窒。吁，休矣哉，其神之惠乎。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　<b>徐溥記略</b></span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　弘治八年春正月，巡撫山東都御史熊公酌言，泰山絕頂碧霞靈應宮燬于火，宜治。事下戶部議，謂泰岳有生物功，凡祠關祀典者，不宜不飭，且神以靈故，四方奔走，士女操金帛為檮祈者，歲所積甚夥，宜令按察憲臣籍之，以為工費。詔可，乃以屬會事陳君寬領其籍，內帑賜銀百兩以屬副使，中司出納焉。凡用銀以兩計者七千三百有奇，為夫若干千而成，熊公乃致書京師，請予記。予聞泰山之勝稔矣，顧職在朝署，無使命，欲一登而不可得，嘗觀《泰安州志》，備載其形勢祠宇，知有所謂碧霞者，故閣老劉文安公之記在焉。其為辭固奇偉巉聳，與玆山玆景並勝，使人讀之，真若望扶桑、窮日觀，飄職于剛風倒景之外。粵自有天地即有山川，奇秀所結，靈神所聚，邦君之所得祀。擴而求之，宜亦有不可無者。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　矧國家秩祀之所載，所以萃人心而延景命，於此有資焉，是其興廢起弊以貽不墜，抑豈非有司者之事哉？記成系以詩曰：岱宗之巔巖一官兮，金碧絢出高寵提兮。承乾據坤秀氣鍾兮，神名碧霞誰所封兮。雲冠霧裳廟貌隆兮，月星光彩冰雪容兮。人世杳絕嗟難逢兮，門集五膠隨兩騁兮。小大執事靡弗共兮，國家明昌年穀登兮。五岳效職玆其東兮，刻石紀事垂無窮兮。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　<b>崔文奎記略</b></span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　太極判動靜，生陰陽，山鎮坤維，體靜陰也，水生天一，體動陽也。岱岳摩空，峰巒拔起，去地數千丈，絕頂出泉，流注石池，清沘可鑑，蓋陽根陰之象。泉以玉女名，必有所稽，地志失載。記日，中林川谷、丘陵能出雲為風雨，見怪物，皆謂之神。岱岳毓神上通，乾象降靈下土，坤道成女，天仙玉女之號，意以是與碧霞元君之稱，則後世加封之典。神廟在玆，揖日月之峰，擁層巒之秀，左則岳頂之駿極，右則天門之開朗，歷選名勝之所，無鑰此境之妙。意者神或受皇天后土之命，俾權輿造化之機，於此不然，何威神顯赫如是之大？殆不可以易而測也。歷代尊奉已久，逮我朝崇重之典尤盛，有寶香異品之頒，有華冠錦袍之錫，歲時遣官致祭，以至奔走天下豪傑、及士女商賈之類，皆齋心戒誓，道路問關歲進香帛者，恆以億萬計，金級縉錢，川臻雲至，縊于公帑，資歲用、賑歲饑，皆於是乎取給。孔子以鬼神能使天下之人齊明盛服，以承祭祀，其斯之謂與？嘉靖甲申，都憲王公堯封奉聖天子明命，來撫東藩，詣神祠展謁，顧瞻祠宇敝壤，慨然興歎，遂下營繕之令。經始於嘉靖乙酉十月己未，落成于嘉靖丁亥九月丙子。規模壯麗，丹漆晃耀，突出煙霞之上，巍乎岱岳之問，斗柄之南，一奇觀也，而神亦寧矣。夫神寧於上，人安於下，幽明協贊，和氣黑蒸，雨暘時若，是以庶草蕃蕪，百穀用成，朝廷無東顧之憂，未必不自王公一念之誠，有以感之哉。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　<b>郭韶銅皺記略</b></span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　予寅長右轄熙臺潘先生，政暇嘗登斯山，感獻遺之物而懼其珍也，乃白諸巡撫大中丞南皋王先生，鑄銅鼓四，竅其心，置棄鑰焉，以象四時，鼓萬物生長妝藏。又為之鼎，附之瓶，以達綑縊之氣，其知所謂鼓之舞之以盡神者，與猶未也。又欲顯諸道德行，各識以銘。鼓曰：元氣鼓，萬物春，嗟爾岱，神乎神。氣再鼓，麗朱夏。品物亨，乃神化。孰鼓舞，秋乃收。物之府，神之休。消而息，爾鼓爾。物歸根，元資始。鼎曰：大德日生，瓣香維誠。人在洪爐，左右</span><span lang="EN-US" style="color: #943634">‘</span><span style="font-family: 新細明體,serif; color: #943634">和平。瓶曰：不平者情，不私者平。神馮人哉？人馮神哉？吁，淵乎微矣，可以幽贊於神明矣。予故為之記，示後世有考焉，已矣。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">　　<b>王之鋼玉女傳</b></span><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　　玉女者，天仙神女也，黃帝時始見，漢明帝時再見焉。按玉女，考李誇《瑤池記》云，黃帝嘗建岱岳觀，遣女七，雲冠羽衣，焚脩以近西崑真人，玉女蓋七女中之一，其脩而得道者。《玉女卷》云，漢明帝時，西牛國孫寧府奉符縣善士石守道妻金氏，中元七年甲子四月十八日子時生女，名玉葉，貌端而性穎，三歲解化人倫，七歲輒聞法，嘗禮西王母，十四歲忽感母教，欲入山，得曹仙長指，入天空山黃花洞脩焉。天空蓋泰山，洞即石屋處也。三年丹就，元精發而光顯，遂依於泰山焉。泰山以此有玉女神，山頂故有池名玉女，池傍為玉女石像。宋真宗東封，先營至泉，水．忽瀑，清沘可鑑，味甘美。王欽若請濬之，像偶折，韶易以玉，復聾石為寵，構昭真祠祀焉。尹龍謂世傳天仙玉女碧霞元君之祠始此。國朝成化問拓建，改為宮。弘治問更名靈應，嘉靖問再更碧霞，碧霞官之名始此。累朝增茸，宮制滋闊，而神之靈益顯，四方之贍禮者益爭奔走焉。其於國家多庇護矣。內史氏綱曰：余聞之，太史公學者載籍極博，猶考信於六藝詩書，雖缺虞夏之文，可知也。余于玉女，將何以徵焉？蓋天地一氣而已，其在天為星辰，地為河嶽，明而為人，．一氣也。玉女之化為人，人而復為神也，何異哉？故觀於考與眷可稽也。若謂玉女為東嶽金虹太乙定父所生，而化身為觀音之在世，豈理也哉？至其神靈顯於泰，則又其所嘗住修之處，而精神往來，譬諸雲霧之在太虛，有依依而不能去者，蚓泰山位東土，秉木德，而玉女坤，質為水象，池固其所自來耳，其依神于此以揚靈異之休，而助生成之德于不窮。殆若天命之者，世乃謂玉女親受帝冊為女青真人，，永鎮泰山，以主其祀，豈不謬哉？豈不謬哉？愚固表而出之，俾夫昧者有所據而傳也，為之傳云。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　巡按御史方遠宜撰《泰安州祝文》維神懋權化機，駕御陰陽。助天育人，炳靈洩光。一釀玄功，八涎震揚。明德倪天，昭回七襄。崧高維岳，問宮有恤。仙馭式歸，維此棲宅。國有裡祀，民有珪帛。揚靈拂和，四海來格。玆惟守臣，日薦厥常。俎豆莫莫，鑰鼓鏜鏜。維神降止，繆鏘琳琅。風霆維車，雲漢維裳。空歌欽欽，眾舉肅肅。庇既斯人，式登百穀。永奠邦基，扶輿清穆。祀禮弗愆，維神率育。尚饗。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">　　<b>巡撫都御史何起嗚宣諭</b></span><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　　萬曆八年，予觀風東兗，沂泉源，登泰山之巔憩焉，俄聞四方以進香來謁元君者輒號泣，如赤子久離父母膝下者。然是曷故哉？以誠心所感也。人能以此心事親則為孝，以此心事君則為忠，以此心待同胞則為友，以此心處朋友則為信，以此心教子孫則為慈，以此心不奪他人之有則為義，以此心不徽非分之獲則為榮，存此便得進香善果，存此便得朝山福田。脫或不然，心一背馳，將明有人非，幽有鬼責，曾謂泰山而能私庇爾哉？孔子曰：獲罪於天，無所禱也。言遠罪也。孟子曰：雖有惡人，齋戒沐浴則可以事上帝。言遷善也。可不畏歟？遂命州守袁槍播諭四方香客，以正人心云。　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　<b>巡撫都御史李輔祈雨告文</b></span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　惟神受職皇．穹，陰握玄化，蒸為雲雨，以澤天下。蓋祈年而祈靈者，日奔走乎宇內，作福而降祥者，亦時合於諸夏。蚓玆東土，固神奄宅之區，而精爽之所常遊，又不啻如松榆之社也。乃今四月不雨，驕陽杲杲，赤地千里，野無豐草，致天子之憂勞，步桑林而露檮。輔撫玆東土，民將安保？日夕惕焉，憂心如檮。惟省咎於厥躬，甘待罪而蓆葉。惟神矜此元元，少續旦夕之命，而賜之甘霖，俾回枯而起稿，則神既之洋洋，等皇仁之浩浩矣。輔謹率吏民，齋心以叩於神，惟神鑒而聽之，以彰顯道，不勝待命之至。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　升元觀，在嶽之南麓鄧都廟西。石刻政和尚書省勃牒尚存，元張志純重建，改日朝元觀，學士徐世隆記。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　<b>牒勃碑略</b></span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　尚書省牒：準泰寧軍奉符縣升元觀又云泰寧軍狀，據兗州儀曹婁寅亮狀，稱契勘兗州奉符縣泰山之下，名曰三宮空洞之天；載在圖經。牒奉勃宜賜升元觀額，牒至准勃。故牒。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">　　<b>徐世隆記略</b></span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　朝元者何？兩儀資生，萬物居泰，群臣之賀正也。故道家取象，名其觀日朝元。古殿摧仆，掌教洞明真人屬天倪子鳩工掄材。雖將經凶年，亦勉力成之，其費皆出會真常位岳頂香資及掌教所助序財。夫洞天三十六，福地七十二，泰山其一也，其興與廢，必有靈祇司之，豈不為神物所護持者哉？</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　天書觀，即乾元觀，今榜日碧霞元君行宮，在州城西里許。宋大中祥符建，史載天書降于泰山西南之麓，即其地也。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　長春觀，在州城西北隅，女道主廢絕久之，禪僧寄焉。中統碑刻元和子為女冠訾守慎作記，丘神仙牒刻成吉思皇帝勃旨，俱存。記稱祖師謂丘神仙，妙真則守慎之賜號也。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　<b>－兀和記略</b></span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　教非道不立，人非教不脩，凡以道為宗，以神為教者，莫不剖嘖挾瞽，拯況照昏，躋人於長生之域。嗚呼，世或有聞而未悟者，有聞而悟者，是旦暮一遇之幸也。近代幸我祖師設教，七真開天，上智下愚，咸使知之，男脩女學，悉為證矣。夫全真之道，杳然難言哉？其教也，微妙玄通，廣大悉備，在人賢者識其大，不賢者識其小，其要絕資去欲，返樸還淳，屈己從人，懋功從德，則為遊藩之漸。若乃遊心於淡，合氣於漠，不以是非好惡內傷其生，可以探堂粵矣。妙真修學無問然矣，儻來不為得，去不為失，不悅生，不惡死，沖而用之，厥心不震，雖天地晦冥而朗日自照，霰雪交集而陽春自舒，此得性之功也。動與陽同波，靜與陰同德，寢無夢，覺無憂，虛而待也，其生乃全，聽之於心，沖氣為和，息之以踵，谷神不死，此保命之效也。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　龍泉觀，又曰斗母嘗，在岳之小龍口，</span><span lang="EN-US" style="font-family: 'New MingLiu',serif; color: #943634">'</span><span style="font-family: 新細明體,serif; color: #943634">嘉靖二十一年德府重建，濟南陳轎</span><span lang="EN-US" style="font-family: 'New MingLiu',serif; color: #943634">'</span><span style="font-family: 新細明體,serif; color: #943634">記石。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　風伯雨師膚、在州治東，按《天文志》風伯箕星，雨師畢星也。先是廟廢，止遺一石碣，成化丙午，旱雩不雨，或油然雨狀，輒為風散，知府蔡晨詣其所祭之，風頓息，大雨如注，因復立廟。廟圯，知州鄭秀易以壇。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　高真院，在岳之南麓日金山青帝觀，後俗日眼光殿。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　三官廟，有三，其一在岳之中道，日快活三，其一在治西關，其一在治東關。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　鄧都廟，在岳之南麓升元觀東，弘治十四年建，其神為鄧都大一帝，其左為間王廟，嘉靖壬戌年，濟南府同知翟濤重修，有記。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">　　<b>李欽重情酈都膚記</b></span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　岱宗南麓有廟日鄧都，其神為北陰鄧都大帝，配以冥府十王，其東為曜靈五間王，而左右十司曹官列焉。嘗稽道經所載，鄧都者，陰氣之主，九地之樞機，拷罰罪鬼死魂之所也。十王之中，其七日太山，故陸機《太山昤》有曰：蒿里亦有亭幽，岑集萬鬼。蓋蒿里去泰山僅數百武耳。白樂天詩亦曰：東嶽前後魂，北郁新舊骨。誠如是，則鄧都之為廟，夫豈嶽麓之所可少者哉？雖然，俗傳收補追逮出入死生之說，固儒者所不道也。然昔者昊道子盡地獄變相於成都，民喊懼罪，市之屠沽魚肉者不集而況，祟之以殿陛，列之以余牘，肖之以入鬼一儼之以到燒舂磨之刑，使人入財肅然凍然，出則悚然，將自知去惡以求兔刑戍之弗遑也。其為神道設教之意，顧可漫善於此者哉？廟創始於</span><span lang="EN-US" style="font-family: 'New MingLiu',serif; color: #943634">‘</span><span style="font-family: 新細明體,serif; color: #943634">、太監李僅，時弘治十四年也，至今歷歲既久，風雨所侵剝，棟宇穠機、蓋瓦級磚，與夫丹艘藻繪之飾，未免傾圯德漫。嘉靖壬戌春，濟南二守安陽弘齋翟公濤，以兩臺專委來督一嶽廟，大工既獲底績，乃復以檄請為重修鄧都之舉，兩臺亟為嘉允，卜日興事，貲費取給於香稅，而於農民秋毫無所于擾。經始於癸亥秋七月，訖工於冬十月。殿宇周廊，門觀繚垣，悉加完治，鬼神之像，皆重為捏塑，煥然一新。廟西登嶽之路，復建岱宗坊三楹，自此以至嶽頂地方，凡人又皆立坊以表其名，而各揭聯以壯其景，金碧煌偉，映照山河，由是泰山之偉觀愈益增矣。郡人士咸願刻石以紀其事，余惟天以春生萬物，止之以秋，聖人法天，以政養民，肅之以刑。故曰：父母之於子，鞠育而遂，字之仁也，鞭朴而告，戒之亦仁也。上之於民也，政教以撫，綏之仁也，刑罰以聳，礪之亦仁也。岱岳於方為東，於時為春，興致雲雨，發育萬物，而北陰鄧都之府所司者，秋殺之權也。公來本以嶽廟為事，而其餘力又有及於斯者，無乃所以警勸下愚，而啟其遷善敏德之機。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　　森羅殿，左為間王廟，在岳南三里，蒿里社首二山之問，有七十五司及三曹對案之神，神各塑像，俗傳為地嶽云。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　<b>徐世隆記略</b></span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　蒿里者，古挽章之名，田橫之客傷橫而作者也。漢李延年分為二曲，毬露送王公貴人，蒿里送士大夫庶人。後世以為人死精魂歸於蒿里，有神主之。張華《博物志》、陸機《泰山吟》皆云人死其魂拘於蒿里。白樂天詩日，東岳前後魂，北郁新舊骨。樊殿直《廟記》亦言人生愛命於蒿里，其卒歸於社首。蒿里祠距岳廟西南三里許，社首壇之左。自唐至么宋，香火不絕，禮之者，入則肅然凜然，出則悚然，豈非世人如見真鬼神而然</span><span lang="EN-US" style="font-family: 'New MingLiu',serif; color: #943634">□</span><span style="font-family: 新細明體,serif; color: #943634">？昊道子畫地獄變相于成都，觀者咸懼罪修福，而市屠沽魚肉者不集瓦，入比詞。其不寒心而駭目者鮮矣。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　趙相公廟，在社首之陽，其神見《搜神記》及宋人元登記石。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　三靈侯廟，在南天門，祀周諫官，唐宸葛周武，又附祠岳廟。按《通志》，三人墓在高苑縣。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　靈振侯廟，在州城西南漂河東埃，其神舊名曰漂河將軍，後日通泉侯。宗真宗東封，拓廟封靈派侯，元重建，教授王真記。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">　　<b>王真記略</b></span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　泰山有三溪，獨西溪雅秘，莫測源來，自上方為瀑布，直注山趾，洞袱龍漱，而出高深委妍，至郡城之西百峰武，屋民飲濯之而呼曰：漂漂之東滑。地形若穹龜然，廟其上，日靈振侯者，宋真宗有事泰山，駐蹕於此，始患水泉涸絕，俄而涌漲，嘉其神異，而封建之也。泰安監司瞰撒、縣尹孫公民獻同謁祠下，憫殿像摧壓，蓄興修志，已而廟懦為水奔，齧祝之水復折而西，二公耳神之靈既熟，而又目賭其驗，遂更其廟而新之，以崇其祀，屬僕為記。竊聞之，山林州澤有利於人者，則秩而祀之，唯岱為鎮岳，皇發生之所，膚寸興雲，不崇朝而兩，其流澤又能滋於民物，復及萬乘，功用顯白，神而祠之，宜矣。乃作迎送神之詞，俾歌以侑，詞曰：我侯兮何在，山之麓兮水唯。漂山幽兮水嗚，具我侯兮形聲。侯之游兮委蛇，風為馭兮雲為旗，坎坎兮擊鼓，水妃兮歌舞。侯之樂兮來止，徒御雍雍兮，赤烏几几。我民承事兮，既多受祉。侯之去兮悠哉，忽慘兮陰霾。或來去兮叵測，千萬歲兮，愈欽靈德。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　　淵濟公廟，在岳頂西南白龍池上，有司春秋祀焉，歲旱雩禱，自漢唐已然。其淵濟神號祠宇，則肇於宋元豐壬戌，邑人趙合撰《白龍殿記》元邑人王天挺撰《金帥劉璃填池靈異記》，州伴李簡《謝雨文》、州守路希尹撰《感澤記》、國朝學正夏靖撰《感雨記》，俱石刻祠中。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">　　<b>趙合記</b></span><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　　泰岳西南隅有靈泉日白龍池，岸古石峻，淵然罔窮，大頂巍然而作．襟首，大峪環然而為郢郭，峨峨而蔚者懸刀秀於上，湍湍而嗚者百丈溢於中。秋朝夏暮，靄呈波面而為瑞，靈草異花，羅岸徑以爭香。縈流天轉涵漾峰旋，乃一方雄勝之地。登而蒞之者無不嘉而駭焉，自漢唐已來，至於我宋，每歲投金龍玉簡，御香為之禱矣。蓋龍克雲克雨，浹洽萬彙。豐成元元者哉。近者春夏不雨，驕陽頗愆，賢宰大夫楊繆躬率縣吏民庶祈雨于白龍之神，幸龍之明德，不越夕而甘雨，降應如影響，稼穡以之而興，縣境自是而蘇焉。邑民霍直等白于大夫曰：今眾庶感龍之惠，願各持寶貨鉍龍堂一所，以答神休。仍選材飭工，約而中度，麗而不奢，經之營之，不逾月而歡，樂成矣。大夫特牒上司，敷奏天廷，乞賜喜號，庶旌龍之效耳。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　<b>王天挺記</b></span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　淵濟公之號始於宋，其廟於兵亂問為金東莒公燕寧所毀，不數月而寧卒。歲在丙戌，元帥萊蕪劉璃權知泰安州事，守天勝以久旱檮雨於龍池之側，時有小白蛇出戲於香鼎上，劉以為神龍所變，再拜祝之曰：三日之內有雨，則我將為神修廟。卜之吉，一軍歡呼羅拜。經數日無雨，劉怒曰：神許我雨，今既無雨，則無神矣。命諸隸卒揭西崖之石填其池，池將滿，雷雨暴至。如傾，雹大如鸚卵，眾惶怖驚走。既晴，視之，其池中所填之石悉為湍流衝去，皆駭異，拜謝服罪，即今廟貌，劉帥為創始。此事土人往往有親見之者，權府張侯談之甚詳，因併為之記。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">　　<b>李簡謝雨文</b></span><b><span lang="EN-US" style="font-family: 'New MingLiu',serif; color: #943634"><br>
	</span></b><span style="font-family: 新細明體,serif; color: #943634">
	　　庚申年二月己亥朔，十九日丁巳，泰安州州伴李簡謹以剛鬣請的庶羞之奠，再拜稽首，祭於淵濟公之神：去歲之秋，嚴侯不以李簡愚戀，不才俾伴此州時方苦早，人畜疾疫，已愆種麥之期，而土脈焦枯，未耜弗能入。重九前】</span><span style="font-family: 'New MingLiu',serif; color: #943634">
	</span><span style="font-family: 新細明體,serif; color: #943634">
	日，檮雨於此，是日雷震雨作，如響如答。旱既久，非霖雨莫能濟，是月望日，約太守以下諸僚屬，以荒唐不恭之辭輒復致檮，是夕雨降，淋漓三晝夜，東原千里所在霑足。既晴，耕夫播種，褊滿郊莖，不失金歲來牟之望者，神之惠也。今春復旱，遂於上丁前】</span><span style="color: #943634">
	</span><span style="font-family: 新細明體,serif; color: #943634">
	日，太守弗藥之辰，率僚佐致檮於明神所。明神閔人之不辜，是夕降甘雨二寸許，越三日，雷雨復大作，萬姓欣欣。惟神之恩，敢不明受其賜，謹選吉日，躬齋潔奏音聲，以獻以樂，以謝。神其鑒之。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">　　<b>路希尹感澤記</b></span><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　　天下太平，方千里之內，生植齒類，監郡太守能存亡休戚之。天下兵興，方千里之內，能保黎庶，能攘患難，能致感通，亦在監郡與太守耳。凡監郡太守，若無文武才略，不清廉肅下，不明惠公直，則致傷和氣，一州生類皆受其害。今監郡住童暨太守路希尹來守是邦，兵革之餘，井邑丘墟，生人幾盡，詢問其故，不覺涕下，況歲乙巳，值天久旱，民有憂色。夏五月望日，謹齋戒沐浴，躬率屬僚，檮于岳麓淵濟公之神，屢獲靈應，至十八日辛巳，大雨飽足。既不敢忘，又從而歌曰：龍之為神，變化屈伸，能大能小，澤及生民；或潛或飛，或幽或明，雲行雨施，品物流形。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　<b>夏靖記</b></span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　景泰甲戌春三月，祖夏不雨，二麥萎悴，東作靡興，民心將至於流移矣。郡守楊公定憫民之憂，若己之病，遂齋沐備禮，延柴道正，於四月朔設壇草參，祈檮惟謹。越五日不雨，耆老曰：岱麓有淵濟公祠，向守玆者遇旱，詣檮輒應。益秉厥誠，偕官僚耆宿，拜胱遂塗，至祠熱香再拜，祝曰：惟神血食玆土，定與神陰陽表裹，懇檮不雨，其誰之咎？俾之歲歉，衣食不足，民何以安？樂盛不潔，神何以享？為神之靈，鞭龍致雨，夫何難哉？詞懇誠切，恭禱禮畢，至暮復達，草參維時，玄雲四布，雷電交作，甘雨如注，夜二鼓少止，翌日再雨，不三日又雨，公圻然顧余輩曰：此時雨也。時者，不先不後之謂，使得雨也先五日而至，麥為之忌，後五日而至，麥奚以秀？不秀焉實？此雨所以為時也。由是萎者以敷，悴者以榮，物意舒暢，民心悅澤，以為有年矣。神之澤民如此，合報杞焉。謹以牲醴，大合樂盛報神恩，屬余記之。余開有道之世，五日一風，十日一雨，年穀順成，物無疵癘，民不夭扎，而太平之象見焉。乃者雨不違時，二麥復蘇，東作可興，而有年之望也。斯民也，遭逢上瑞，懼圻鼓舞，而不知誰之為之者，良由太守公集誠所感，以致然也。公字在止西江忠節裔，由科目擢今職，並書以為記云。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　關王廟，其一在高老橋，其一在城內營裹街，其一在東關大石橋，其一在州西南下張集者，尤靈異，每遇大早，郡人輦之來州，檮輒雨。</span><span lang="EN-US" style="color: #943634">&nbsp;</span></td>
        </tr>
		</table>
    <p>　</p>
    <table border="1" cellspacing="1" width="100%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>