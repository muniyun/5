<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../CMTS000.htm">
    <img src="../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="100%">
        <font face="新細明體" color="#800000" size="5">明萬曆正統道藏續道藏</font><font size="3" color="#008080">(CH08)</font></td>
      </tr>
		<tr>
        <td width="97%" align="center">
    <p style="margin:0cm;margin-bottom:.0001pt"><b>
	<span style="font-size: 24.0pt; font-family: 新細明體,serif; color: #943634">岱史</span></b></p>
	<span style="font-size: 12.0pt; font-family: 標楷體; color: #943634">
	經名：岱史。明奎志隆撰。十八卷。底本出處：《萬曆續道藏》</span></td>
        </tr>
		<tr>
        <td width="97%" align="center">
    <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
	<b><span style="font-size: 18.0pt; font-family: 新細明體,serif; color: #943634">
	岱史第三卷形勝考</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　叔曰：曷考乎形勝也？考古今之誦說乎泰山者也。夫自有天地以來，形勝無如泰山，故自有書契以來，誦說形勝者亦無如泰山，乃其始經見則《虞典》，岱宗兩言。有夫《虞典》，凡嶽皆以方位言，惟泰山不言方位，而言岱，不言嶽而言宗，固謂夫出震配乾，萬物始代，儲坤蟠亙，五嶽推宗，其形勝甲於普天之下無兩也。嗣是而《詩》稱魯詹，《禮》稱兗鎮，《爾雅》稱東嶽，則槃其一方所推重而極言耳。他若子、史、百家、佛經、道錄，奕奕相屬，炫句玄詞，所謂天孫神房、洞天福地，與夫金床玉几之說，最不可窮請。然古人於搜神紀異、稈官野史，亦所不廢也。世即有善言形勝者，或未能越此，故舉凡見聞所及，併編錄之，以備參考。迺其寒暑之候，迥異於下方，里至之遙，艱難於躋陸，俱世所欲聞者，宜不厭於鎖贅一石。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　《舜典》曰岱宗。按《五經通義》云：岱宗，言王者易姓受命、報功告成，必於岱宗也。東方，萬物始交代之處；宗，長也，言為群嶽之長。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　《禹貢》曰：海岱維青州。又曰：海岱及淮，惟徐州。按《書註》云：青州之域，東北至海，西南距岱。又云：岱之陽，濟東為徐；岱之北，濟東為青。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　　《魯頌》曰：泰山巖巖，魯邦所詹。按《說苑》云：山者，宣也，言宣氣生萬物也，泰言高大之至也。《爾雅》云：右陵泰丘。或云，泰者太也，謂天地太和之氣發舒於東方也。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　　《周禮職方》曰：河東日兗州，其鎮日岱山。按鎮言其重也。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　　《爾雅》曰：河東岱。又曰：泰山為東嶽。又曰：中有岱嶽，與其五谷、魚、盥生焉。按《詩》註云：嶽言山之尊也。東方主天地生氣，以方位別五嶽，是為天之東柱。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　　《公羊傳》曰：觸石而出，膚寸而合，不崇朝而雨天下者，惟泰山耳。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　《漢官儀》曰：盤道屈曲而上，凡五十餘盤，經小天門、大天門，仰視天門，如從穴中視天窗矣。自下至古封禪處，凡四十里。山頂西巖為仙人石問，東巖為介丘，束南巖名日觀。日觀者，雞一嗚時，見日始欲出，長三丈所。又東南名秦觀，秦觀者望見長安；昊觀者望見會稽；周觀者望見齊。黃河去泰山二百餘里，於祠所瞻，黃河如帶，若在山陸。山南有廟，悉種梧千株，大者十五六圍，相傳云漢武所種。小天門有秦時五大夫松，見在。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　《後漢書》曰：光武封泰山，雲氣成官闕。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　《道藏書》曰：泰山周迴一百六十里，畸五十步，方面各四十里。郭璞書曰：泰山在奉高縣西北，從山下至頂，四十八里一百步。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　《山海經》曰：泰山環水出焉，束流注於海。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　《法苑珠林》曰：泰山之束有醴泉焉，其形如井，本體皆石，欲取飲者，皆洗心跪而抱之，則泉出如流，若或污慢，則泉縮焉，蓋有神明以宰之也。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　曾鞏《二堂記》日泰山之北水，與齊之東南諸水，西北匯於黑水之灣，又西北匯於梧崖。蘇束坡《送楊傑詩序》曰：無為子嘗奉使登泰山絕頂，雞一嗚見日出。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　魏莊渠書曰：泰山之上有日觀峰者，夜半可以跳而見浴日，彌望如鋪金者，海也，綠色微茫中有若掣電者，海島溪山相問也。金色漸淡，日輸浮動，水中如大玉盤，適海濱望而見海日是矣。登天台之巔日華頂者，乃知此特小海耳，諸山環列外乃為大海。泰山有日觀者，觀日於未出也；有月觀者，觀月於已役也，長安觀者，西望秦問諸山也；越觀也者，南望會稽諸山也。衡山有七十二峰，亦有日觀、月觀，不及泰山者，當卯位也。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　《岱宗記》曰：梁父，長白二山，為泰山輔嶽。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　《通志》曰：濟南諸山，其非麓也，兗州諸山，其南麓也；青齊海上諸山，其左翼也；河束諸山，其右翼也。斯其為泰山矣乎？迺若山南則有漢武遺梧，天門則有五大夫松，絕頂則有秦無字碑，懸崖則有唐開元銘，斯則泰山古蹟之最優者。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　《茅君傳》曰：仙家凡三十六洞天，泰山周迴三十餘里，名三宮空洞之天。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　　《博聞錄》曰：泰山名蓬玄太空洞天，嶽帝所居，其高四千丈，環一千里。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　　《五嶽記》曰：束嶽泰山，嶽神天齊王，領仙官仙女九萬人。山周迴二千里，在兗州，奉符縣。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　　《福地記》曰：泰山洞天，周迴三千里，鬼神之府。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　　《列仙傳》曰：岱宗石室中，上下懸絕，其中金床玉几。尸子曰：泰山之中，有神房阿閣。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　　《博物志》曰：泰山一日天孫，言為天帝之孫也。主召人魂魄。束方萬物始成，知人生命之長短。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　　《道經》曰：五嶽之神，分掌世界人物，各有攸屬。岱泰山乃天帝之孫，群靈之府，主世界人民官職生死貴賤等事。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　堪輿家曰：泰山之麓水交流，孔林獨茂，蓋指浮漂梳洗汶漸，而言吾夫子之生也，豈偶然哉？是故其終也，曳杖之歌泰山。自任公姓振振，世祿罔替，則嶽靈之篤於孔氏者，其有窮乎？</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　《勝覽》曰：嘗臘月衝雪登嶽，至御帳，雲姻模糊。至十八盤，天宇開霽，俯矚山腰，猶有雲靄。及下山，大雪如故。冬春之交，諸崖谷出姻霧，寒甚，初尚可指，數．頃，則緩鍵蒙覆，盡失山形。少霽，溪壑林木及樓閣簷牙，凝結冰花，珠聯粉綴如畫。嘗於春時，晨觀山半，雲布平密，絢爛一色，宛然倒看天宇。四月以後，山多蒸濕，不可居。五六月亦寒，衣必綿，外必炕。早暮如深秋。遇夏時暴雨，山半風激雲湧，雷聲電光，皆出其下，隱約見麓地，白波沆沸如海，頃忽雲升嶽顛，則上下皆雨。人飲諸崖水，多瀉，惟瑤池、白鶴、水簾、玉花、玉女數泉，甘美。元君祠東崖一竅，泉滴如珠，晝夜出一斛許，其味尤佳。</span></td>
        </tr>
		</table>
    <p>　</p>
    <table border="1" cellspacing="1" width="100%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>