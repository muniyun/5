<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../CMTS000.htm">
    <img src="../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="100%">
        <font face="新細明體" color="#800000" size="5">明萬曆正統道藏續道藏</font><font size="3" color="#008080">(CH08)</font></td>
      </tr>
		<tr>
        <td width="97%" align="center">
    <p style="margin:0cm;margin-bottom:.0001pt"><b>
	<span style="font-size: 24.0pt; font-family: 新細明體,serif; color: #943634">岱史</span></b></p>
	<span style="font-size: 12.0pt; font-family: 標楷體; color: #943634">
	經名：岱史。明奎志隆撰。十八卷。底本出處：《萬曆續道藏》</span></td>
        </tr>
		<tr>
        <td width="97%" align="center">
    <p style="line-height: 150%; margin: 0 0cm"><b>
	<span style="font-size: 18.0pt; font-family: 新細明體,serif; color: #943634">
	岱史公移</span></b></p>
	<p style="line-height: 150%; margin: 0 0cm" align="left">　</p>
	<p style="line-height: 150%; margin: 0 0cm" align="left">
	<span style="font-family: 新細明體,serif; color: #943634">
	　　山東都轉運鹽使司濱樂分司同知查志隆為補續誌書事：萬曆十四年六月十八日，蒙欽差巡按直隸等處監察御史譚憲牌前事。內開稱：泰山一誌，專記天下名賢登覽題味，乃往過來續，日盛月新。今查自甲寅以後俱未收入，又殺冑已久，摹印者多，魯魚亥豕，不堪寓目，本院心竊慨之，為此牌仰本官候新，抄發到日，一併纂輯，恪秉三長，用垂永典等因，續蒙本院憲票，前事內開稱：本官即將發去前錄四冊，校刪停妥，纂輯完備，務求刊刻精楷，用垂永久，合用工匠等項銀兩，該司另行申動等。職蒙此遵依外，為照泰山維五嶽之長，屹天柱而奠地維，圖籍永萬世之傳，斕王章而垂文獻，故岱宗首望於帝典，魯詹推重於葩經，兗鎮表見於職方，東嶽著名於《爾雅》，諸皆典墳籍籍，罔不誦術巖巖，凡以昭寰宇之巨靈，豈惟侈遊觀之勝覽。蚓於昭代，密邇皇都，潤流百道之濟汶，輓輸漕運，統領三齊之岡阜，屏障畿封，維玆花功，孰伴大造。然不有專錄，何以德攬神奇，而不賴當途，孰為咨課圖籍。惟本院觀風東夏，覽勝介丘，於焉逮籍而按圖，特爾命官而屬筆。蓋舊志取裁於前院，已經三紀有餘，而殘編貯待於後來，殆非一日之故。顧維庸陋如職，曷效付托於玆。雖蚤歲箕裘，稍知橫卷，迨半生丘壑，豈望問奇。偶弋百氏以娛閒，敢擅三長如明諭，幸屬清時，吏隱徒然，愒日宦遊，靦而素餐，念升斗皆君既，藉玆青簡，倘涓埃可自將，是用竭目嬋神，既傳觀於子史，頻仍陸巔涉阻，又遍歷其崇深，對景揮毫，風餐霧沐，逮梧屈首，宵燭晨窗。時逢萬曆熙辰歲在丙戌泰運，始事於仲夏，訖功乎孟冬，猥效冊鋁，粗成卷帳，稱名則曰《岱史》，義例則本前聞，為考者三，為表者二，為紀者四，為志者五，卷凡一十有八，字凡念萬有奇。敢云副在名山，妄希不朽之盛事，或者比諸覆甕，可償散局之微勞，庶幽不負山靈，而明不負付托。曾籍斯語，告成嶽祠，第編摩三四月之問，迺上下千百年之事，寒暑固未嘗問隔，風塵猶未免驅馳。坐是作報靡常，且於精神有限，雖效勤梱，寧免疏虞，其問魯魚亥豕之贗訛，自矢終其條校，猶埃雕龍吐鳳之鴻匠，蚤當為之折衷。為此具呈本院，裁昭一施行。</span></p>
	<p align="left" style="line-height: 150%; margin-top: 0; margin-bottom: 0">
	<span style="font-size: 12.0pt; font-family: 新細明體,serif; color: #943634">　　</span><span style="font-size: 12.0pt; font-family: 標楷體; color: #943634">萬曆十四年十一月初一日</span></p>
　</td>
        </tr>
		</table>
    <p>　</p>
    <table border="1" cellspacing="1" width="100%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>