<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../CMTS000.htm">
    <img src="../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="100%">
        <font face="新細明體" color="#800000" size="5">明萬曆正統道藏續道藏</font><font size="3" color="#008080">(CH08)</font></td>
      </tr>
		<tr>
        <td width="97%" align="center">
    <p style="margin:0cm;margin-bottom:.0001pt"><b>
	<span style="font-size: 24.0pt; font-family: 新細明體,serif; color: #943634">岱史</span></b></p>
	<span style="font-size: 12.0pt; font-family: 標楷體; color: #943634">
	經名：岱史。明奎志隆撰。十八卷。底本出處：《萬曆續道藏》</span></td>
        </tr>
		<tr>
        <td width="97%" align="center">
    <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
	<b><span style="font-size: 18.0pt; font-family: 新細明體,serif; color: #943634">
	岱史第七卷望典紀</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　叔曰：曷云乎望也？帝王祀事之稱也。紀之者何？秩祀以崇禮也。夫國之大事惟祀，祀之大事惟天地與五嶽，而岱惟嶽首，帝王狩望必先焉。於禮豈弗崇重哉？然《虞書》望祀而曰秩，《周禮》四望而曰秩，視三公，蓋別於天地也，無用越禮以為媚也。降及後世，餚褥嬌誣，唐則稱王，宋則稱帝獻符奏策，瑤牘雲臺，輒冀幸饗神而徽之福，顧不思夫神聰明正直而一者也，以此媚之，克享否乎？我高皇帝稽古制祀典，先正其名號曰：東嶽泰山之神，而郊壇，而遣告，而檮賽，一切秩之以禮，與帝典王章，同符，列聖承之昭然，成憲可為萬世法。若夫公卿百執事有事於祀者，凡以為國為民也，例得附錄焉。</span><span lang="EN-US" style="color:#943634"><br>
	</span><span style="font-family: 新細明體,serif; color: #943634">
	　　唐虞歲二月，東巡守，至于岱宗。柴，望秩于山川。</span><span style="font-family:標楷體;color:#943634">見《舜典》。</span><span lang="EN-US" style="color:#943634"><br>
	</span><span style="font-family: 新細明體,serif; color: #943634">
	　　周大宗伯以血祭祭五嶽山，宗伯四望五嶽，五嶽視三公。</span><span style="font-family:標楷體;color:#943634">見《周禮》。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　周公封于曲阜，伯禽為魯侯，遂得主泰山之杞。</span><span style="font-family:標楷體;
color:#943634">見《魯世紀》。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　魯僖公三十一年夏四月，四卜郊不從，乃免</span><span lang="EN-US" style="font-family:
&quot;New MingLiu&quot;,&quot;serif&quot;;color:#943634">·</span><span style="font-family: 新細明體,serif; color: #943634">牲，猶三望。</span><span style="font-family:標楷體;color:#943634">見《春秋》。《公羊傳》曰：三望者何？望祭也。祭泰山、河、海也。</span><span style="font-family: 新細明體,serif; color: #943634">魯宣公三年，春王正月，郊牛之口傷，改卜牛，牛死，乃不郊，猶三望。</span><span style="font-family:標楷體;color:#943634">同上</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family: 新細明體,serif; color: #943634">
	　　季氏旅於泰山，子謂冉有曰：汝弗能救與？對曰：不能。子曰：嗚呼！．曾謂泰山不如林放乎。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family: 新細明體,serif; color: #943634">
	　　秦始皇即帝位三年，東遊海上，祠名山大川及八神。八神之次二日地主，祠泰山梁父。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family: 新細明體,serif; color: #943634">
	　　八神之祀，莫知所起。蓋周之先已有之，始皇因之，及舉封禪，亦祠泰山。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family: 新細明體,serif; color: #943634">
	　　漢高祖至武帝時，泰山屬濟北王境內，自奉祠。元狩元年，王以天子且封禪，上書獻泰山，然後天子官領祠。元封五年，帝至奉高，修封，祠泰山。其後五年一修封，凡五祠焉。宣帝神爵元年，詔太常制五嶽常祀禮，皆使者持節，唯泰山與河歲五祠，餘皆三祠。光武申元元年，定北郊祀五嶽。建武三十年三月，帝卻封禪之議，幸魯，退祭泰山。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family: 新細明體,serif; color: #943634">
	　　三十二年二月，帝舉封禪，祭天於泰山下南方。又以一特牲於常祠泰山處告祠泰山。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family: 新細明體,serif; color: #943634">
	　　章帝元和二年二月，幸祀泰山。《風俗通》曰：岱宗廟十月日合凍，臘月日涸凍，正月日解凍，皆太守侍祠。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family: 新細明體,serif; color: #943634">　　魏文帝黃初三年，杞五嶽。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family: 新細明體,serif; color: #943634">
	　　晉成帝咸和八年，立北郊，五嶽從祀。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family: 新細明體,serif; color: #943634">
	　　梁令郡國有五嶽者，置宰祀三人，以孟春、仲冬祠之。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family: 新細明體,serif; color: #943634">
	　　後魏景穆帝立五嶽廟於桑乾之陰，每歲遣祠官詣諸嶽鎮檮焉。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family: 新細明體,serif; color: #943634">
	　　孝文帝祭岱嶽文曰：造化氤氳，是生二儀，玄黃既闢，山川以離。四流含靈，五嶽苞祇，並兼方象，出納望羲。岱宗穹崇，梁甫盤崛，青丘琦蟻，春趾鬱攆。肇生庶類，啟光品物，上敷神工，下融靈秩。載協化文，四氣以溢，百王鐫成，莫不玆室。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　唐武德貞觀制，以五郊迎氣之日祭五嶽。又祭東嶽於兗州。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　玄宗開元初，五郊迎氣之祭，如舊制。</span><span style="font-family:標楷體;
color:#943634">祝文見後。</span><span style="font-family: 新細明體,serif; color: #943634">開元十三年，封泰山神為天齊王，禮秩加三公一等。是時天台道士司馬承禎言：今五嶽神祠，是山林之神也。五嶽皆有洞府，有上清真人降任其職，山川、風雨、陰陽、氣序是所理焉。冠冕章服，佐從神仙，皆有名數，請別立齋祠。玄宗奇其說，動五嶽各置真君祠。故今道書稱東嶽太靈蒼元司命真君云。</span><span lang="EN-US" style="color:#943634"><br>
	</span><span style="font-family: 新細明體,serif; color: #943634">
	　　開元初，定常祭儀祝曰：嗣天子某謹遣某官某：敢昭告于東嶽岱宗：惟神贊養萬品，作鎮一方，式因春始，謹以玉幣犧齋樂盛庶品，朝薦于東岳岱宗。尚饗。</span><span lang="EN-US" style="color:#943634"><br>
	</span><span style="font-family: 新細明體,serif; color: #943634">
	　　天寶元年、七年、八年，皆以歲登遣官祭五嶽。</span><span lang="EN-US" style="color:#943634"><br>
	</span><span style="font-family: 新細明體,serif; color: #943634">
	　　德宗貞元二年，韶太常卿裴郁等十人，各就方鎮祭嶽漬。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">宋初祭東嶽泰山於兗州。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　真宗大中祥符元年，封禪禮畢，詔加號泰山天齊王為天齊仁聖王。五年，加上日天齊仁聖帝。命學士晁迥撰《天齊仁聖帝碑銘》，今存嶽廟。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family: 新細明體,serif; color: #943634">　　<b>晁迥碑銘</b></span><span lang="EN-US" style="font-family:&quot;New MingLiu&quot;,&quot;serif&quot;;
color:#943634"><br>
	</span><span style="font-family: 新細明體,serif; color: #943634">
	　　臣聞結萃為山，麗無疆之厚載，升名日嶽，表奠服之崇丘。至若根一氣以混成，媲四時而首出，作鎮東夏，皇惟岱宗，辨乎五方，設位冠配天之大，畫為八卦，建標當出震之區，邃深連空洞之宮，翕習號神靈之府。夫其魁甲艮象，握制坤軸，唸燐崎議，穹崇當曉，天門路界於饒蒼，日觀勢臨於杲曜，列仙遲邇，存棲真之石閒，永命儲休，閥與齡之金筐，滋殖百卉，函育庶類，畜泄雷雨，吐納風雲，封之所以合元符，登之所以小天下。近綴梁社，遠矚秦昊，控壓海沂，襟帶沬泗，鄒人所仰，魯邦是詹，肇生物之化榷，蓋頤貞之壽域也。古先哲后誕，膺駿命，披皇圖，稽帝文，告成功，申大報，昭姓考瑞，刻石紀號。自無懷氏迄唐明皇，登封展釆布在方冊者，罔不于玆矣。開元十三年，始封神曰天齊王，禮秩加三公一等。綿歷五代，寂寥無聞，爰暨皇朝，勃興嘉運吁百姓與能之望，應真人革命之秋，太祖皇帝總擘英雄，鞭撻宇宙，勤勞四征，削平多疊，方混一於寰中。太宗皇帝纂隆洪緒，懋建皇極，斟酌道德，統和天人，乃綏懷於海外。然而艱難創業，縊畜貽謀，勒崇奮炎，將底績而未暇，開先遺大，知弈世而有歸。粵惟崇文廣武感天尊道應真佑德欽明上聖仁孝皇帝陛下，承鼎定之基，格盂安之世，顯仁以育物，廣孝以奉先，宣洽重熙，財成庶政，彌息戎旅，撫柔要荒，乘國步之密清，宅天衷於醃粹，因之以登懋，加之以阜康，席慶宗廟之重，游心帝王之術，長轡遠御，大道坦夷，天衢於是乎嘉享，德教於是乎漸被。戴日戴斗，聿遵朝聘之期；太平太蒙，盡入車書之域。垂衣在上，擊壤在下，得以疇咨俊茂，傳訪幽隱，講求典禮，包舉藝文，接千歲之統，可炳儀於封杞，當萬物之盛，宜昭告於神明。然猶務謙尊而益光，體健行而不息，沖晦藏用，淵默思道。俄而天休震動，上帝顧懷，真錄療臻，靈心有擇，總集峻命，覺悟丞黎。瑜金簡玉字之文，等河圖洛書之寶，承是秘檢，發為蕃釐，需澤開榮，普天受賜。新建元之號，易通邑之名，茂昭降祥，聳動群聽。是時東土耆老，賡闕廷以上書，南司宰輔，率官師以抗表，願循考古之道，煥發升中之儀，弗獲固辭，乃徇勤請，且以增覆載之高，厚揚祖宗之純懿也。儲峙供億，悉出於縣官；經啟營繕，不煩於民力，大中祥符元年冬十月，具儀制嚴仗衛，陳屬御，臍介丘，齋心服形，奉符行事，群司奔走，百禮修明，集巉巖之巔，浚顥英之氣，壇遺清肅，牲器純備，玉幣式叔，樽彝在列，奠獻克謹，嗷繹用張，晏娛交三神之歡，陸配崇二聖之位。舉權火，升高姻，示瑤牘以環觀，建雲臺而特起。社首之禮，抑又次焉，咸秩無文，奉行故事，朝會赦宥，涵濡盪滌，采輿誦，求民瘓，旌前列，衍徽章，參用王制，著明皇績，大猷克集，神實幽贊。故自始及末，見象日昭，史氏之筆，殆不停綴，則有非姻紛郁，太陽晏溫，仙芝無根，菌蠢以含秀；醴泉無源，瑟涌而善利，靈輝休氣，嘉穀奇木，鱗介之宗長，翔游之品類，表異駢出，曠代絕倫，豈非受職修貢，發祥介福之徵乎？人謂是山崇冠群嶽，功伴造化，斯不誣矣。國家稽虞書四巡之首原，漢氏五祠之重述，宣邦典，申嚴祭，法奉正直聰明之德，罄精虔嘉栗之誠；為民祈福，與國均慶。封巒之後，復增懿號，日仁聖天齊王，蓋以形容靈造，舉褒崇之禮也。名稱之義大矣哉！．化工生物之謂仁，至神妙用之謂聖，登隆</span><span lang="EN-US" style="font-family:&quot;New MingLiu&quot;,&quot;serif&quot;;color:#943634">‘</span><span style="font-family: 新細明體,serif; color: #943634">顯赫，亦云至矣。復思嚴飭廟貌，彰灼威靈，責大匠之職，議惟新之制，於是命使屬役，協辰俱功，尼卒徒，給材用，興雲鐳，運風斤，程土物以致期，分國工而騁藝，規畫盡妙，樂勸忘勞，臉年而成，不愆于素。棟宇加宏麗之狀，像設貴端莊之容，几所對越，肅恭逾至。四年春，舉汾陰后土之祀，成天地合答之禮，憲章明備，上下交感。純緞既錫，大責施及，圓首方足，式歌且舞，琦歟問歲，順動焜煌。景鑠而皆，擬聖明之述作，從英茂以飛騰。灼叔慶靈，奉揚殊既，紀諸盛節，悉以命篇。布日星之華，配雲雨之潤，並刊鳳澡，散詩龜趺，播洋益之頌聲，垂極繙之能事。而志求象罔，順拜崆峒，闢眾妙之門，廣列真之宇，非止卜永年於郊酈，是將納雅俗於華胥者也。又以太一五佐本乎天，大寧五鎮本乎地，其位參兩，鴻名可齊，特尊列嶽，咸加帝號，由是奉升泰山之神日天齊仁聖帝。乃命案馳道之東偏，直宸居之巽位，辟地經始，別建五嶽帝官，以申崇尚之禮焉。御製奉神述韶，中書召侍從之臣，諭以制作之本意。觀夫聖文之梗槃，以為岱鎮之大輔于柔祗，動植之所蕃息，原源之所滋液，至靈允宅，陰隨攸司，鍾敔穀而有徵，繁黎元之是賴，舊中具載，前王式瞻，著冊封之典，嚴祀祠之禮，增奉邑之數，申樵蘇之禁，皆以仰不測之明威，顯無方之妙述也。方今兵革偃戢，華夷會同，歲獲順成，物無疵癘，率由丕應，冥助永圖，固當稽彼前聞，進其尊稱。謂乎唐虞日帝，商周日王，夫商周之王爵，人臣而有素，唐虞之帝奉，神道而何疑。況其容衛等威，冠裳制度，極徽數以宿備，宜明艷以相符，因而成之，禮無違者，願延景祐，普及含生。至乎口聲動睿辭，無私廣大，坦然明白之理，沛然利澤之德，曲成司牧，俾臻富壽，有以見聖人之情矣。遂誌勒石，褊立於五嶽廟庭，從近臣之議也。是歲冬，並命使介，分詣諸嶽，定吉日，飭有司，皇帝被法服，御朝元殿，禮行樂作，而臨遣之，持節受冊，兗冕相繼，次叔而出，觀者如堵，且嘆文物聲名之盛未嘗有也。使者奉韶訖事，率吋素期，於穆宏觀，</span><span lang="EN-US" style="font-family:&quot;New MingLiu&quot;,&quot;serif&quot;;color:#943634">□</span><span style="font-family: 新細明體,serif; color: #943634">超千古矣。越明年，韶五臣撰辭，各建碑於嶽廟，而臣侵漬皇澤，涵泳清徽，偶集見鴉之行，遂塵龍鳳之署，預承綸旨，強叩蕪音，曷勝眷獎。上以慶幸，宣明盛禮，叨奉冊於秦城，潤色貞泯，玷彌文於魯嶽，荷輝榮之稠疊，愧才學之空虛，燥吻濡毫，謹為銘曰：節彼泰山，蟠亙大東。一氣凝神，五嶽推雄。勢並見繹，秀出龜蒙。崛起海表，目為天中。高摩霄極，俯瞰暘谷。神策斯秘，昌圖可卜。物性鍾仁，民居獲福。魯邦是常，盛德在木。百靈淵府，三宮洞天。稷丘真隱，芝童列仙，</span><span lang="EN-US" style="font-family:&quot;New MingLiu&quot;,&quot;serif&quot;;color:#943634">o</span><span style="font-family: 新細明體,serif; color: #943634">白鹿方駕，飛龍命篇。宅其勝境，幾乎大年。嶽長日宗，歲交曰岱。仰止巉岩，奠玆持載。壽域既優，神聰有責。檮祀誕隆，寅威如在。千載興運，八絃開基。武功盪定，文教緝熙，封禪褥典，祖宗制宜。逮夫聖嗣，方畢宏規。惟帝奉符，惟神佑德。茂績其凝，皇猷允塞。嘉應杳臻，鴻禎靡測。荒荒豐衍，元元滋息。於赫靈廟，控帶名區，有韶改作，俾受全模。協心董役，豐資應徒。技嬋勿倍，雷動星敷。大廈咸新，群改黎觀。職寫容說深，崢嶸輪奐。肅穆威容，潔清几案。飲脩允宜，胖蠻攸贊。功懋天作，澤從雲游。式諧民望，昭報神休。殊號斯薦，前古匪儔，</span><span lang="EN-US" style="font-family:&quot;New MingLiu&quot;,&quot;serif&quot;;color:#943634">O</span><span style="font-family: 新細明體,serif; color: #943634">庶安億兆，豈止懷柔。天帝之孫，復升以帝。出乎震宮，臨乎日際。事固莫京，理亦潛契。樹此翠碑，騰芳百世。〕</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　金每歲御署祝板，命守臣侍祠。</span><span lang="EN-US" style="font-family:&quot;New MingLiu&quot;,&quot;serif&quot;;
color:#943634"><br>
	</span><span style="font-family: 新細明體,serif; color: #943634">
	　　元至元二十八年，加上泰山天齊大生</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family: 新細明體,serif; color: #943634">　　仁聖帝。歲一遣官祭嶽祠。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family: 新細明體,serif; color: #943634">　　皇明洪武三年六月．二十日，</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family: 新細明體,serif; color: #943634">
	　　皇帝制曰：磅磚東海之西，中國之東，參穹靈秀，生同天地，形勢巍然。古昔帝王登之，觀蒼海，察地利，以安民主。祝日泰山，於敬則致，於禮則宜，自唐始加神之封號，歷代相因至今。曩者元君失馭，海內鼎沸，生民塗炭，予起布衣，承上天后土之命，百神陰佑，削平暴亂，正位稱職，當奉天地，享鬼神，以依時統一人民，法當式古。今寰宇既清，持脩祀儀，因神有歷代之封號，予起寒微，詳之再三，畏不敢效。蓋神與穹同始，靈鎮一方，其來不知歲月幾何，神之所以靈人，莫能測其職，受命於上天后土。為人君者，何敢預焉。懼不敢加號，特以東嶽之神名其山，依時祭神，惟神鑒之。</span><span style="font-family:標楷體;color:#943634">歲春秋二仲月，泰安州記禮先丁祭一日。</span><span lang="EN-US" style="color:#943634"><br>
	</span><span style="font-family: 新細明體,serif; color: #943634">
	　　《御製岱山高文》曰：岱山高兮，不知其幾千萬仞，根盤齊魯兮，亦不知其幾千百里。影照東海兮，巍然而柱天。益於民庶兮，興雲吐霧，神龍出乎其問。降祥則甘露垂於松相，佳歲則滂沱遍於厚坤。冬則寒風時出巖壑，雜然而有聲，百川林藪，森然而如雷。坤之所載，世之山首，岱山北至，如暘谷之東方。或登峰頂，時聞天聲萬籟。岱山之高也哉，柱天之勢其可云乎。俄而風生萬壑，雲起諸巒，隱隱雷動百川，倏忽電掣萬里長虹，此岱山之神至也。至則威靈百備，神之造化如此。少時風靜雲收，電斂雷息，又百川之清泰，其岱山尤其高哉。其蒼松也，始天地而生，倚丹崖而長，松之所以長，尋不比丹崖，所以高萬仞向量。蓋由太古之歲月，以至于今，蒼松掃丹崖，而莓苔不秀；冊崖映蒼松，而五色交輝。猿啼雲樹之杪，鶴並日觀之東，鵬鵲盤旋乎深谷，雖扶搖不可得而昇峰。於戲！．登泰山而小天下，越大海而眇江湖，信哉！</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　洪武十年歲次丁巳八月丁未朔，皇帝謹遣曹國公李文忠、道士昊永輿、鄧子方致祭于東嶽泰山之神，曰：朕荷上天后土之眷命，蒙神之效靈，以致平群雄，息禍亂，君主黔黎於華夏，統控蠻夷，於今十年，中國康寧。然於神之祀，若以上古之君言之，則君為民而檮，歲有春祈秋報之禮，於斯之際有望，於神而祭者有巡狩，於所在而燎痙者。今予自建國以來十年于玆，國為新造，民為初安，是不得親臨所在而祀神也。特遣開國忠臣李文忠、道士昊永輿、鄧子方以代予行，奉犧牲祝帛於祠下，以報效靈。自今以後，歲以仲秋詣祠致祭，惟神鑒之。尚饗。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family: 新細明體,serif; color: #943634">
	　　洪武十一年，遣道士昊永輿、官行甫告曰：惟神靈峙方嶽，鍾秀后祗，主司生民，厥功允大。時維仲秋，禮當報祀，特命使者，奉犧牲祝帛詣致祭，伏惟鑒之。尚饗。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family: 新細明體,serif; color: #943634">
	　　洪武二十八年，遣神樂觀道士樂本然，國子監生王濟祭曰：昔者元運將終，英雄並起，民患兵殃。時予亦與群雄並驅，輯兵保民，上帝默相，山川受命效靈，所在必克，轉戰五年餘，方乃兵偃民息，眾樂生生之計，天下太平二十八年矣。今洪武乙亥四月問，廣西布政司報蠻夷酋長龍州趙宗壽、奉議州黃世鐵，不循治化，負國殃民，兵興之事本重，既行，不敢不告。所以告者，兵行十萬，各離父母，妻子，途問饑飽勞逸，山嵐瘴氣，患者有之，此兵行之難，兵入其境，良民受害，且大軍所過，刑棘不生，民驚且疑，未有不傷者也，此其所以告也。但欲瘴癘之方，化煙嵐為清凍之氣，俾珍渠魁，良民安業，軍士速回，各得完聚，以養父母，是其禱也。然予未敢輕告上帝，惟神鑒之，為予轉達。謹告。洪武三十年，遣神樂觀道士朱鐸如、監生高翕祭曰：昔元末兵爭，傷生者眾，予荷皇天眷命，嶽鎮海漬山川效靈，諸將用命，偃兵息民，今三十年矣，兵竇之餘，民方安定。通來西南戍守諸將，不能昭布仁威，但知肥己虐人，致令諸夷苗民困窘，而奮怒攻屯戍，致傷戍守善民者。予非敢用兵，由是不得已指揮諸將，帥兵進討。然山川險遠，彼方草木茂盛，煙嵐雲霧，蓊鬱之氣，吞吐呼吸，則人多疾疫。此行人眾各辭祖父母、父母、妻子，涉險遠以靖邊夷，以安中夏，萬冀神靈轉達上帝，賜清凍之氣，以消煙嵐，早定諸夷，速歸營壘，得奉祖父母、父母、眷屬團圓，是其檮也。今年九月二十六日兵行，特遣人專香帛牲醴，先詣神所謹告。尚饗。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　永樂五年，遣道士復生、監生張禮祭曰：比者安南逆賊黎季釐及子孫黎蒼逞兇肆暴，屢壞邊疆，侵奪思明府祿州等處地方，予加寬貸，不肯興師問罪。但遣使諭，使還地，黎賊巧詞支吾，所還地多非其舊，還地之後復據西平州，又侵寧遠州，逼脅命吏，占管人民，劫掠資財，殺虜男女，邊境之民，受其殘酷，安南之人，並被其害，誅求百端，老幼不寧，占城之地，累年遭其劫掠。予數遣人告諭，冀其改過，而賊稔惡日甚，罔有恢心。予為天下主，視民塗炭，安忍不救，乃命將出師，聲罪致討，志在弔民，豈敢用兵，實出於不得已，賴皇天后土眷二，嶽鎮海讀效靈，將士奮志賈勇，悉掃蕩其孳黨，撫安其良善。尚念將士暴露于外，離其父母、妻子，山川險阻，道里迢遞，今天氣炎熱，恐嵐瘴群蒸，起居失調，易於感疾，予夙夜念此，寢食不寧，萬冀神靈鑒予誠捆，聞於上帝，賜以鴻麻，潛消瘴癘，俾降清凍，使將士安寧，百疾不作。物遣人致香帛牲醴，先詣神所祭告。尚饗。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　宣德十年歲次乙卯五月壬申朔十五日丙戌，皇帝謹遣泰安州知州胡宗敏祭告于東嶽泰山之神曰：予嗣祖宗大位，統理下民，夙夜倦倦，養民為務。上祈神靈陰隆助相，俾雨暘時順，災沙不生，百穀用成，民用康濟，國家清泰，永賴神麻。謹以香帛達予至誠，惟神鑒格，尚饗。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family: 新細明體,serif; color: #943634">
	　　正統元年，歲次丙辰，五月丁卯朔，十五日辛巳，皇帝謹遣吏科給事中車遜致祭于東嶽泰山之神曰：越此東土，泰嶽惟崇，民物典安，厥功允茂。予嗣承大統，謹用祭告，惟神飲格，永祐家邦。尚饗。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family: 新細明體,serif; color: #943634">
	　　正統三年，遣泰安州知州胡宗敏告曰：朕祇御下民，永懷保恤，百穀長育，玆惟厥時，顓冀明靈，特隆敷祐，無災無珍，時雨時暘，作歲豐穠，以穀黎庶。尚饗。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　正統九年，遣翰林院侍續習嘉言告曰：子奉天育民，愧涼于德，致玆久早，災及群生，夙夜省躬，中心倦切。神司方嶽，憂憫諒同，雨農以時，冥任其責。特玆致檮，尚冀感通，弘布甘霖，用臻豐稔，匪予之惠，時乃神麻。尚饗。</span><span lang="EN-US" style="color:#943634"><br>
	</span><span style="font-family: 新細明體,serif; color: #943634">
	　　景泰三年，遣太子太保兼都察院都御史王文奉香帛太牢祭曰：玆者河流泛溢，自濟寧州以南，至于淮北，民居農畝皆被墊溺，所在救死不贍，朕實傷切于懷。夫朕敷政以惠民，神出泉以澤物，皆上帝所命。今泉流溢於淮泗，災害及於公私，伊誰之責，固朕不德所致，神亦豈能獨辭？必使泉出得宜，民以為利而不以為患，然後各得其職，仰無所負而俯無所愧，專戾感通，以慰懸切。謹告。</span><span lang="EN-US" style="color:#943634"><br>
	</span><span style="font-family: 新細明體,serif; color: #943634">
	　　景泰六年，遣刑部尚書薛希漣奉香帛牲醴告曰：恭承天命，重付眇躬，民社所依，災祥攸繫，志恆內省，玫每外乖，或寒燠愆期，或雨暘瑜度，田疇失利，穀麥不登，憂切民心，妨及國計，究推所目，良由在玆。然因咎致災，固朕躬罔避，而轉殃為福，實神職當專。天有咎無功，過將惟一，轉殃為福，功孰與均，特致懇祈，幸副懸望。謹告。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　成化六年，遣掌太常寺事禮部尚書李希安告曰：邇者，山東地方爰自去秋訖于今夏，天時久旱，泉流乾涸，夏麥無成，秋田未種，運河淺澀，船運艱難，中心皇皇，深切朕念。惟神奠鎮一方，人所恃賴，睹玆旱嘆，寧不惻然。玆特遣官資香帛以告于神，冀體上帝好生之德，默運化機，弘施雨澤，使田野霑足，河道通行，用紆朕慮，大慰民望，庶幾神之休聞，永永無窮，神其鑒之。尚饗。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　成化十三年，遣山東布政使司左布政使陳儼告曰：國家敬奉神明，聿嚴祠祀，所期默運化機，庇佑民庶。乃近歲以來，或天時不順，地道欠寧；或雷電失常，雨暘爽候；或妖孽問作，疫癘交行，遠近人民，頻遭饑饉，流離困苦，痛何可言。惻然於衷，罔知攸措。惟神奠鎮一方，民所恃賴，睹此災珍，能不究心？是用特具香帛，遣官祭未。尚冀體上帝好生之德，鑒子憂憫一西兀之意，幹旋造化，弘闡威靈，捍患禦災，變禍為福，庶幾民生獲遂，享報無窮，惟神鑒之。尚饗。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family: 新細明體,serif; color: #943634">
	　　成化二十一年，遣巡撫山東都察院左副都御史盛顯告曰：惟神自開闢來，作鎮東王，興致雨雲，歲育萬物，靈明克昭，蒸民攸賴，是以歷代報祀之典有隆無替。乃今歲二三月問，震動數次，意者人事不脩不齊，漬神弗安弗寧，守臣疏達，朕心憂惶，祗備香帛，命官往祭，望喬嶽以虔祈，冀鑒臨而奠位，助司元化，誕福斯人。夫古今瞻仰者在玆，國家欽崇者在玆。謹告。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family: 新細明體,serif; color: #943634">
	　　弘治四年，遣通政司左通政元守直祭曰：伏自去歲一冬無雪，今春天時亢旱，雨澤愆期，田苗枯稿，黎庶憂惶，予甚競惕，用是側身脩省，虔致檮祈。維神矜憫下民，幹旋大造，早霖甘澤，潤滋禾稼，弘濟民艱，庶民有豐稔之休，則神亦享無窮之報。謹告。弘治六年，遣巡撫山東地方都察院左會都御史王霽祭曰：伏自去冬無雪，今春少雨，田禾未能播種，黎庶實切憂惶，子甚兢惕，用是側身脩省，虔致檮祈，惟神矜憫下民，幹旋大造，早霖甘澤，以滋禾稼，以濟民艱。庶民有豐稔之休，則神亦享無窮之報。謹告。</span><span lang="EN-US" style="color:#943634"><br>
	</span><span style="font-family: 新細明體,serif; color: #943634">
	　　弘治七年，遣內官監太監李興、太子太保平江伯陳銳、右副都御史劉大夏、右會都御史熊獅以香帛告曰：比者黃河不循故道，泱于張秋，東注于海，既壞民田，又妨運道，特遣內外文武大臣，循行潰央之處，督工脩築，神其默相，用成厥功。使農不夾業，國計不虧，不勝倦倦願望之至。謹告。弘治己未年，御製重脩東嶽廟碑：朕聞自古天子報祀鬼神之禮，載在典冊，自郊祀天地而下，復有所謂名山大川之祭。蓋名山大川，兩問物形之最鉅者，形鉅則氣之所鍾亦鉅，而神必依之，於是有雨澤之潤，有財貨之生，有年穀水旱之祈檮焉，以利生人，此報祝之所由起也。惟泰山在古兗州，於方為東，故稱東嶽，於時為春，春主生萬物之始，群嶽之長，又稱岱宗。古者天子巡狩，秩祭之所，先而東方，諸侯在其封內，亦得以祭，然其禮視三公，蓋以別於天地也。降及後世，乃崇以美號，至於帝王，則與天地無別矣。我聖祖高皇帝有天下之初，韶定祀典，始復其號日東嶽泰山之神。禮嚴報祀，著令至今，大聖人超卓之見，蓋出尋常萬萬，豈特朕所當恪守，雖萬世子孫莫之能易也。東嶽之廟，今褊於天下，其在泰山者為專祀，歷代所重，故廟之規制甲於他方，香火特盛。我祖宗列聖，自國初以來，報祀惟謹，廟宇亦屢加脩茸。然歷歲既久，風侵雨剝，棟宇攘槐，蓋瓦級磚與夫丹擭藻繪之飾，未免傾圯漫德。弘治己未冬，朕承祖宗禮神之意，遣御馬監太監苗逵往脩祀事，具以為合。，即發內帑銀八千餘兩，並在廟積貯香錢，命逵會山東鎮巡等官茸之。未幾，西陲告警，逵有督軍之行，工不時就。壬戌冬，再以祀事往，乃與巡撫右副都御史徐源等議，委右布政使俞俊專董其役，而分巡副使王宗錫往來協同，吏勤工善，越明年夏乃就訖。白三而殿下，若廊麻，若門垣等，凡傾者以易，圯者以完，漫德者以鮮以潔，金碧輝映，廟貌深嚴。泰嶽明靈，既尊且安，自是而往，陰佑顯相我國家之胤祚，一方之生靈，益有賴於無窮矣。逵暨鎮巡等官，咸奏是舉之盛，宜有述以示後。爰識巔末，並繫之詩曰：鴻蒙未判，一氣渾然。清升濁降，始肇乾坤。賦形之大，惟山與川。氣隨形鍾，神乃在焉。巍巍泰山，高入雲姻。群岳宗之，靡或與肩。自古天子，秩祭孔虔。禮視三公，杷典攸傳。降及唐宋，褥禮相沿。殊名美號，益謹益專。於惟我祖，志復古先。秩祀有韶，功邁前編。朕承先烈，精誠彌堅。杞事載脩，廟貌增妍。神心鑒悅，降福綿延。壽我胤祚，光我化甄。蕩蕩平平，億萬斯年。正德五年，遣戶部左侍郎喬宇告曰：比者嘆厲瑜時，雨澤少降，水泉枯涸，運道良艱，意者政有乖違，上干吁氣，予心警惕，內自省循。爰飭有司，各脩乃事。粵惟齊魯之地，泉源是鍾，名山大川，神所居守，敬將香帛，特遣廷臣，仰冀明靈，幹旋大化，沛施甘澤，濬發河流，庶使國餉疏通，田禾暢茂，民生有賴，邦本無疆。謹告。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　正德六年，遣山東等處承宣布政使司右參議徐永告曰：去歲以來，寧夏作孽，命官致討，逆黨就擒，內變肅清，中外底定，非承洪佑，曷克臻玆。因循至今，未申告謝，屬者四方多事，水旱相仍，餓草載塗，人民困苦，盜賊嘯聚，剿捕未平，循省咎由，實探競惕，伏望神慈昭鑒，幽贊化機，災珍潛消，休祥吁應，佑我國家，永庇生民。謹告。</span><span lang="EN-US" style="color:#943634"><br>
	</span><span style="font-family: 新細明體,serif; color: #943634">
	　　嘉靖十一年，遣泰安州知州李成祭曰：惟神鍾靈孕秀，鎮奠一方，陰斕國家，其來尚矣。朕以寡昧恭承天命，十有一年于玆，敬事神祇，罔敢少懈。．顧儲官未立，但切于懷，玆者特具牲帛醴齊，遣官虔檮。伏望茂著神功，錫予元嗣，則我國家綿慶，撰于無窮，而神亦享福于有永矣。伏惟尚饗。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　嘉靖十七年，遣泰安州知州丁方祭曰：比歲嘗命官檮嗣于神，昨丙申孟冬之吉，仰荷天賜元儲，亦神所贊佑者。玆用致謝，神其鑒飲，而永惟默佑焉。尚饗。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family: 新細明體,serif; color: #943634">
	　　嘉靖二十二年，歲次癸丑，閏三月丁未朔，越三十八日甲戌，皇帝遣巡撫山東地方都察院右副都御史沈應龍致祭于東嶽泰山之神曰：朕祇奉天命，主宰萬民，夙夜兢惕，靡敢息遑。玆者淮徐守臣奏稱：去夏以來，黃河服溢，水患異常，堤岸衝決，民舍瀉役，運道淤塞，百姓阻饑，不能聊生，朕聞之惻然。惟神雄鎮一方，永饗秩祀，玆宜體上帝好生之德，捍患禦災，俾濬築工成，水循故道，民安常業，漕運疏通，惟神之顯麻，幣帛將誠，神其鑒之。謹告。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　嘉靖三十三年，歲次甲寅，二月壬申朔，十八日己丑，皇帝遣巡撫山東地方都察院右副都御史沈應龍致祭于東嶽泰山之神曰：比因河水服溢，糧道梗阻，已經遣官祭告。玆者明神顯應，脩濬工成，河通運達，國計有裨。特玆致謝，惟神飲鑒。謹告。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family: 新細明體,serif; color: #943634">
	　　嘉靖三十三年，歲次甲寅，四月辛未朔，十二日壬午，皇帝遣巡撫山東地方都察院右副都御史沈應龍祭告于東嶽泰山之神曰：朕奉天命，子育萬民，所冀歲稔時和，災害不作。爾者各處地方，水早兵荒，人民遭阪，危亡載路，災變異常，朕心憂惕。惟神上奉帝命，奠濟一方，諒垂矜憫。爰命潔士，資捧香帛，特遣撫臣備儀，竭虔詣祠致祭，所冀明神大彰靈應，潛幹化機，俾氣序順調，雨暘時若，弭解災劉，溥資豐泰。庶同朕奉天子民之意，而神亦享惠于無窮矣。謹告。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family: 新細明體,serif; color: #943634">
	　　隆慶三年，皇帝遣巡撫山東都察院右副都御史姜廷頤告嶽，文曰：邇者水災異常，殃及黎庶，良鞍朕懷。玆特遣官祭告，惟神鑒祐，永福邦民。謹告。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　萬曆元年，皇帝遣祭于東嶽泰山之神曰：惟神毓秀鍾靈，永表東土，奠安民物，萬世允賴。玆予嗣承大統，謹用祭告，神其飲鑒，佑我國家。尚饗。</span><span lang="EN-US" style="color:#943634"><br>
	</span><span style="font-family: 新細明體,serif; color: #943634">　　<b>歷代群臣杷祝</b></span><span lang="EN-US" style="color:#943634"><br>
	</span><span style="font-family: 新細明體,serif; color: #943634">
	　　魏高允《祭岱嶽文》正址坤元，作鎮東夏，齊二儀以永固，崇至德以配天，故能資元氣以造物，協陰陽而變化。若其崑嶺峭峙，川谷幽深，神怪譎詭，獎忽百靈，吐納風雲，育成萬品，攝生之所歸焉，禎祥之所萃焉。是以歷代帝王之崇，封禪銘功，以告其成，七十二君，咸在玆焉。自非功伴造化，應同自然，孰能若此者哉？自我國家肅恭裡祀，懷柔百神，邦域之內，罔不咸秩，往以天路未夷，雖望祭有在，今大化既同，奄有準岱，謹薦于嶽宗之靈，民饗。</span><span style="font-family:標楷體;color:#943634">皇興二年。</span><span lang="EN-US" style="color:#943634"><br>
	</span><span style="font-family: 新細明體,serif; color: #943634">
	　　宋歐陽脩《祭東嶽文》脩比者獲解郡章，許還里閘，方中車而即路，屬暑雨之時行，輒以愚誠，仰干大造，蒙神之惠，賜以不違，吹清颺而散陰，泰秋陽以個轍，遂無道路之阻，得返草茅之居。荷德之深，不知為報，一觴之潔，謹用薦衷。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　濟南守曾鞏《告岱嶽文》云：歲之旱，有請于神，蒙昇嘉澤，田則大稔。今春河役，發民二萬，更迭資送，眾又倍之，蓋此齊人出者幾半，迨其反室，維夏之初，勞費既深，又違穡事。夫民數歲乃遇一稔，敝之如此，今二麥方苞，而亢陽為雪，吏任其咎，所不敢進。惟民何辜，賴神終惠，能致雲雨，則實在神，尚其念之。敢告。惟神含德體仁，鎮玆東夏，興雲致雨，澤施八絃。今此齊邦，近在山趾，方夏久旱，麥苗將萎，吏思其縣，奔走群望，而人微言賤，不能上動，頻陰復散，忽已兼旬。念此疲民，弊於征斂，方歲之富，食常不足，一遇災害，必捐溝壑。惟神戚烈，覆被群生，顧此此州，宜先蒙賜，豈伊靈眷，獨忍遺之。是用飭遣士民，布誠福下，情窮詞急，冀獲哀矜，使一雨需然，則倒懸可解，尚其降鑒，無作神羞。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　維泰山歷古至今，有天下者，巡狩封禪，勒成告代，莫不之焉。或企足動容，卒莫能至，實卓偉殊，尤神明之地，故天下宗焉。二典所記，其光靈威烈，悼示萬世，夫豈他山可得而視？維齊魯獲仰而事，粒食縷衣，莫匪陰施。今邦不雨，自四月以迄于玆，積水之澤塵起，冥冥粟將稿死，蝗亦滋生。雖政或不良，足以致此，而百姓何罪，宜蒙哀矜。彼撮土之山，勺水之川，尚能與民為福，錫之有年，豈如泰山，朝出一雲，暮澤天下，其勢之易，易於轉圓，而比近記麗，顧不能憐，殆莫之或告，告或不虔，夫民之生，蓋亦艱矣。無儲與藏，重斂煩使，歲一不登，多濱於死，姦強無知，或起乘時，聚為盜攘，以取誅夷；循理安業，田問之民，亦與俱亡，奚可不傷？鞏受命天子，守藩于東，敢齊以嚴，告于靈宮，惟神閔人之病，助歲之功，需然下雨，變沙為豐，尚俾斯民以牛羊黍稷，得承事于無窮。</span><span style="font-family:標楷體;color:#943634">右三首俱祈雨。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　臣愚行為時之所背，言為時之所輕，寡儔少和，眇眇勞榮，奇於人而如此，敢望信於冥冥，屬東轅而進謁，託斯文而薦誠。眷齊魯之舊邦，依大鎮之崢嶸，若旱魑之方驕，憂歲事之不登，民且侏於溝壑，或椎埋而死兵。冀聰明之饗答，霖膏雨之霄零，言丁寧以上訴，心撇恍而潛驚。顧不能以諧世，將何以動夫威靈？乃不知夫神與道而為徒，雖寶默而難明，其虛心也，物有來而必應；其公聽也，無僧愛之常情。彼大雖自大，小雖謂小，吾與善而已矣。常一視而持平，故微衷得以上徹，利澤為之旁行，或噫為風，或震為雨，隱然雷出，靄然雲蒸，灑甘霪以兼夕，滅災氣於無形。蓋西極于甸服，東屬乎滄瞑，</span><span lang="EN-US" style="color:#943634">·</span><span style="font-family: 新細明體,serif; color: #943634">人盈其望，物遂其生，黍儿儿而擢秀，粟蔑蘗而敷榮，使時珍遂熄年功可成，人食豐乎鍾脯，神祀衍乎集盛，民相安於田里，吏無用於威刑。信大恩之莫報，而至德之難名，愚所以意激而感深者，方涉世之零丁，荷降鑒之不昧，知忠信之可憑，敢因辭以進謝，愧抽思之匪精。</span><span style="font-family:標楷體;color:#943634">右謝雨。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　國朝都御史陳鳳梧《告嶽文》海內名山，惟五嶽為尊，而神奠位東方，生長萬物，於五嶽之中，又特尊焉。自唐以至于聖朝，歷代崇杞，威靈垣赫，蓋以一方之安危休戚，神有以主之也。辛巳之秋，鳳梧備員東藩，嘗謁告祠下，預祈有年，既而叨蒙聖恩，簡任巡撫，夙夜弗遑，惟綏懷是事。壬午之春，以祖于秋，雨暘時若，感神之惠，於是乎有孚矣。是秋先且冬，礦寇突起于龜蒙之問，荼毒赤子，追捕出境，餘醜渡河而南，益肆跳梁。頃者，賴神之佑，會兵剿平，中原之地，獲寧謐焉。惟是齊魯之域，深谷茂林，姦慝潛伏，其息靡常。伏仗神威，鋤兇化暴，使濟河海岱寇盜不興，水旱不作，熙熙然物阜民康，斯鳳梧之責，可少這焉，而崇報之典，其曷敢有忘。謹以牲醴，特伸祭告，惟神其鑒之。謹告。</span><span style="font-family:標楷體;color:#943634">嘉靖二年。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　泰安守許應元《告嶽文》：元聞之，含澤布氣，膚寸而合，不崇朝而雨天下，惟泰山之神為然。元以迂菲，出守玆土，始入境，問民之所欲，日歲荐旱，陀草而通且半，誠得雨，始其有蘇。惟時元神志不一，衣裳不潔，不敢以徹於明神，屏息而待命者旬再矣。嘉穀未播，麥苗且稿，而是沛澤斬於先施，是神之雪罰玆土者無已也。罷憊之民，不任敬毒，即守土者無狀，宜降厥殃咎，彼蠢蠢者，誠可哀憐。敢率僚吏，竭誠以檮於明神，惟明神卒降之惠，俾無稿於道路，報神之德，曷其有極。尚饗。</span><span style="font-family:標楷體;color:#943634">嘉靖十二年。<span lang="EN-US"><br>
	</span></span><span style="font-family: 新細明體,serif; color: #943634">
	　　左布政使楊維聰《告嶽文》：夫天下之山，莫尊於嶽，然五嶽之中獨岱以宗稱，其名最著。淪然出雲，膚寸而合，不崇朝而雨天下，其功最大。居於東方，實維生物之府，其德最盛。寰海之內，無有遠近衝僻，罔不鄉往，其神最靈。是故自古聖帝明王，必加敬焉，而況為有司者乎？維聰受天子命，長玆東土，典領方嶽，蒞任之初，得以職事過于祠下，牲醴之薦，敢有弗虔。重念維總之不德，受玆重任，凡政之未平，民之未又，風雨之未時，蝗厲之或作，皆有司之罪也。維聰不敢辭其罪，然於神有探望焉，默而相之神之惠也，民之福也，非維總之所敢私也。謹告。</span><span style="font-family:標楷體;color:#943634">嘉靖十五年。<span lang="EN-US"><br>
	</span></span><span style="font-family: 新細明體,serif; color: #943634">
	　　分巡濟南道會事盧問之《祭嶽文》：夫惟神有奠鎮區域之功，惟問之有撫治地方之責，事存分際，理通感孚。頃以按部之餘，遂興憫農之念，意以暉早之災，吾褻天慢民者之過也。用是省躬布戒，率守吏大小虔告，重荷洪麻，遺賜昭格，而山上之雲，觸石而起，膚寸而合，不崇朝而雨，待哺之民有望，而催租之吏不憂矣。其功之速之大，實顯佑于東土，問之臨風興懷；殊切瞻望，謹命有司崇脩樽豆，仰答神功。尚饗。</span><span style="font-family:標楷體;color:#943634">嘉靖十六年。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　都御史端廷赦《告嶽文》：茫茫后土五嶽盤薄，神為之宗，威靈鑠鑠，上扶乾綱，風雨時若，下握坤軸，是耕是穫，恢我皇度，靈長有託，庇我蒸人，湛淵寥廓，凡此神功，振古如昨。廷赦奉命撫玆，禮當謁神，謁神之初，敢于神政，匪誕匪私，為民請命，夏泌為災，冬旱復甚，陽侵陰伏，皇行春令，二麥若稿，斯民之病。惟神依民，惟民依食，胡忍視民以至此極，將神之怒，撫臣之失，罪在撫臣，民則何慝？伏望陰斕化工，昭錫靈既，興雲降雪，慰玆渴望。如有佚罰，撫臣甘之，毋使御民橫適，維之式號以呼；神其聽之。尚饗。</span><span style="font-family:標楷體;color:#943634">嘉靖二十三年二月。<span lang="EN-US"><br>
	</span></span><span style="font-family: 新細明體,serif; color: #943634">
	　　《謝嶽文》：廷赦撫按無狀，獲戾神明，致玆冬旱，用是皇皇靡寧，匍匐柯下，為民請命，蒙神降鑒，旋收杲日，大布重一雲，霰雪先集，諜霖繼益，霑足優渥，其應如響寫吏民罔知，成才取侃。歸於廷赦，自分罪愆，顧有何德可以動神？何誠可以感神？皇神正直仁慈，不忍以廷赦之故累及一西兀，顯既休烈，禮當報謝。廷赦既荷神宥，自今伊始，益當磨光刮垢，力詢民瘓，以求不為神羞，惟神佑之鑒之。尚饗。</span><span style="font-family:標楷體;color:#943634">嘉靖二＋三年＋二月。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family: 新細明體,serif; color: #943634">
	　　巡按山東監察御史鄭芸《告嶽文》：惟神革造化之靈秀，顯仁威以配天，峻德獨宗於諸岳，巍功茂對於八誕，崇古今之封秩，為齊魯之具瞻，五徵時應，六府奠安。芸欽承上命，攬轡玆方，風裁是秉，惟神之綱，春生秩殺，慝激淑揚，爰及藩臬，降鑒有光，精神默契，敢不肅將。祇陳牢醴，維脩典常，明裡載獻，維神是匡，利奏霄功，憲度孔昌，下土永賴，赫奕用章。尚饗。</span><span style="font-family:標楷體;color:#943634">嘉靖二＋三年。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family: 新細明體,serif; color: #943634">
	　　巡撫都御史王抒《告嶽文》：蓋聞懿垂編錄、休斕明時以雄長乎五嶽者，神之大造也。觸石而出，霄寸而合，不崇朝而雨天下者，神之能事也。王於奔走天下，積致賄施，以利賴此一省者，又神之顓惠也。則夫雨暘時若，固神之當先及，而亦一方之所私望者矣。乃不雨，自春迨將中夏，達乎四境，且害三時，麥已罔秋，禾豈望歲？夜悼雲漢，晝苦風霾，下民其咨，上天有憾神之所以急此一方者，不其爽歟。且抒受命撫玆，圖惟保釐，彈厥心力而已，蕾買行雨施，皇仰明神焉，勢分固爾也。抑抒及庶司，或陰蓄譽皋，有乖感假，</span><span lang="EN-US" style="color:#943634">·</span><span style="font-family: 新細明體,serif; color: #943634">則神宜罰及厥身，顧斯民何辜？代服政者罹此荼毒耶？謹齋明思省，遣教授胡大慶告此雩事，神其欽崇朝之靈，渥千里之利，則豈惟抒與一方之人慰答其望，雖神之取信天下，輝英今古，或亦攸係矣。惟神其聽之哉。尚饗。</span><span style="font-family:標楷體;color:#943634">嘉靖三＋一年五月。</span><span lang="EN-US" style="color:#943634"><br>
	</span><span style="font-family: 新細明體,serif; color: #943634">
	　　巡撫都御史沈應龍《告嶽文》：夫嶽之靈，豈直以崖奔嶺蹙、谷抱谿迴，崛起重險為一方鎮哉？蓋將賴以察籥玄機，鼓盪元精，禦災捍患，流福生民，保衛邦家也。蚓夫岱靈，甲群峰而特峙，尸攝生之神工，肘蜜芬芳，獨盛千古，奔走萬方，為天下諸嶽之長者歟。乃者春則恆陽，二麥罔秋；夏則恆雨，民鮮粒食，所謂國泰呈瑞，時訛反珍者，胡罔時錫，豈天災流行，雖聖世有所不免耶。應龍承乏，撫綏保釐東土，山川之神，皇叨主之。乃歷巉巖，排蒙茸，升青丘，陸春</span><span lang="EN-US" style="font-family:&quot;New MingLiu&quot;,&quot;serif&quot;;color:#943634">FJt</span><span style="font-family: 新細明體,serif; color: #943634">，以脩祀事，以祝景既，以佑斯民，以析不負於聖天子懷柔百神，肅恭明裡之典，匪徒以好古饕奇，俯瞰虛廓，仰眺寥沈，為遊觀樂也。維嶽配天，尚弼予志，適彰休佑，大康是邦，奠聖祚于苞桑，鞏皇圖于永固則庶乎。岱宗之標奇於齊魯者，為益信而崇祀於列聖者，斯不誣也。惟神其念之哉。嘉靖三＋一年十月。《再祈雨文》：天地生萬物所以奉而行之者，神之職也，聖天子養萬民所以奉而行之者，應龍等之職也。今山東諸郡，旱已大甚，麥苗就稿，萬姓皇皇，饑草之形漸多，演池之警曰報，此應龍等白夜憂惶，計不知其所出也。應龍等寡昧，保釐失職，貽民荼毒，罪固難辭，惟神聰明正直，能興雲雨，亦可失職而甘受天地之罰乎？應龍欽承上命，敬共明祀，特申祗告，敢為萬民乞命。伏願鑒此精誠，幹旋造化，甘霖沛澎，四墅沾足，枯稿復蘇，三農慰望。尚期消患於將萌，轉禍而為福。應龍等仰荷明神無窮之錫，而神亦有無窮之休，神其聽之。尚饗。</span><span style="font-family:標楷體;color:#943634">嘉靖三十二年悶二月。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　進按山東監察御史馮薦《告嶽文》：東土鐮堉地方，遠不逮古，賦役繁重，即有年，民亦流移。往遭水害，窮困不能自存，老稚在途，強壯嘯聚，疾苦之狀，不忍聞見。聖天子痛憫時艱，簡重臣出凜賑饑，而垂絕之生意復蘇，然猶望今歲有秋也。爾麥亢旱，農事盡廢，公私既竭，將曷以支？惟神震方名嶽，能興雲雨，以生萬物，古今祀典攸崇也。夫民有疾苦，官玆土者分宜罷斥，竊恐神玆土者心亦弗能自安，神宜仰體聖君之仁，俯從薦等之願，誕敷靈液，以紅吾民之疾苦。神之德惠將流被無窮矣。謹告。</span><span style="font-family:標楷體;color:#943634">嘉靖三＋二年悶二月。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　巡按山東監察御史雍悼《告嶽文》：謹以牲醴，敢昭告于東嶽泰山之神曰：於赫岱宗，秩祀有恆，神功丕施，毓物效靈，奠此震極，斕此坤寧，歷代裡薦，酬德報成。迄我皇朝，典祀維明，悼等叨事玆土，肅將明馨，仰藉神既，昭格用徵，鞏我鴻圖，永躋豐昇。尚饗。</span><span style="font-family:標楷體;color:#943634">嘉靖三十三年＋月三＋日<span lang="EN-US">o<br>
	</span></span><span style="font-family: 新細明體,serif; color: #943634">
	　　巡按山東監察御史段顧言、行偕布政司左參議徐文通、按察司副使王世貞、李嵩、會事王遴、張師份暨都司署都指揮會事李春華《告嶽文》：竊聞天地之大德日生，而生生不息之元氣，盛德鍾焉、凝焉，是日泰山。夫泰，太和也。謂天地太和之氣，盡比焉在也。衍之而時，則惟春，而神皇尸之；布之而方則惟東，而神皇專之。大哉乾元，至哉坤元，胥玆乎生成而終始之，是所謂天地好生之府，而特為四嶽之宗。乃若壁峙之峻極，盤薄之閎遠，又非所論也。以故粵自有虞氏以迄昭代，咸秩祀而崇報之也，固宜。予小子言按部齊魯，責在肅清，而激慝鋤凶，若與大神之生道相似者。然我心我精，我儀我誠，神將吐之乎？嗟乎！．吾知其必弗爾矣。吾聞春生秋殺，玄化之流也；福善禍淫，明神之靈也，遏惡著良，大君憲天之政也。蚓以生道殺之而生，生者，斯無窮，以福機禍之而福，福者斯無窮乎。繁乃知大君顯憲，幽贊以成化，而予小子觀風攬轡，又將以奉君之命而致之元元者也，果終異乎。於戲，神不享非禮之祀，君子不冥杞于不享之神，大神其以予之言為不戾耶。尚祈鑒我精誠，我假我飲，而毋予譴也。謹告。</span><span style="font-family:標楷體;color:#943634">嘉靖戊午夏五月二＋七日。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　巡撫都御史張鑑《祭嶽文》曰：粵稽山東之地，青兗肇域，齊魯舊疆，聖賢王霸之化，禮義富強之方。逮皇明之御宇，為畿腋之左壤，東表俱海，西略河防，赫赫明神，實主震方。鑑奉明命，來撫是邦，則巡撫之與威靈，乃均夫秉幽明之章。念言東土，憂心倀倀，薦臻饑饉，官方不良，煩苛盜疾，昏墊流亡，戶籍耗臧，阡陌蕪荒，以今日之所目擊，較之古昔之盛，怒焉其如傷。履任以來，夙夜惕惶，仰承神祐，時雨時暘，百穀用登，盈畝禳穠，匪直彼不斂儕，而此遺穗，實貧有餘而富露藏，是神錫吾民之福，即所以既有位之康。彼存者既享有年之樂，而去者豈無故土之望，桑梓在念，通負難償，思者不來，來者不臧，招撫墾開，孰敢息遑，因則戶而平其稅，分地而清其糧，上則請命於天子，天子即賜俞允，下則責成於有司，有司有欺心玩法，削民自殖者，典刑有赫，實足自戕。苟非明神屢錫以豐年，煦育以和氣，則民將迫於貧困疾疫，何能永樂利於故鄉？經綸潤澤，既明且詳，陰隱默祐，惟神煌煌鑑。蓋求上不負聖天子牧養小民之意，下不負生平奉公憂國之志，候閒閻郊野，盡復古昔之盛，亦為東方明神之光，用是敬陳牲品，侑以玄黃，既齋既潔，肅恭對颺，為已往有年之謝，致將來時若之禳，報懇之忱，非言所將，福善祐正，惟神之祥。鑒微衷之懇懇，知來格之洋洋。尚饗。</span><span style="font-family:標楷體;color:#943634">嘉靖四十年。</span><span lang="EN-US" style="color:#943634"><br>
	</span><span style="font-family: 新細明體,serif; color: #943634">
	　　巡撫都御史傅希摯《祭嶽文》曰：玆者漕河橫溢，運道阻艱，特命大臣總司開濬。惟神雄鎮一方，捍除百患，凡川流之壑注，或山下之出源，式用遣官，備申祭告，顓望鑒玆重計，舒予至懷，急靖洪瀾佑成覃役，俾運儲以通濟，永康阜于無疆。謹告。</span><span style="font-family:標楷體;color:#943634">隆慶六年。<span lang="EN-US"><br>
	</span></span><span style="font-family: 新細明體,serif; color: #943634">
	　　巡撫都御史陸樹德《告嶽文》曰：惟神宗統莘岳，體元發生，普天率土，孰不景承，屍此幅員之內，即所敷氣而布精，一作一息，是估是憑。迺者，恆暘不雨，嗷嗷群情，撫臣憂之，亟檮於庭，亦嘗檄下諸司，共敦祈請。雨遲遲而不至，天杳杳而難明，豈政之多舛，抑禱之鮮誠？方擬遣官，敷告祠下，草既就而雲合，使未發而雨零。惟神惠民，如響應聲，撫臣何幸，竊有餘榮，謹潔牲醴，遣官陳詞，，仰苔寵靈，尤冀德施，不匱湛澤，時行自河之懦，迄於東淇，靡取弗遍，靡霑弗盈，用俾苞者畢達，亢者胥耕，消其咨於不作，調戚事於豐登。尚饗。</span><span style="font-family:標楷體;color:#943634">萬曆十一年。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　巡撫都御史李輔《告嶽文》曰：維神作鎮東方，覆冒下土，凡國賦之登耗，實紀綱其司，生靈之休戚，實宰制其柄。威靈焜懼古今，福澤奠安境宇，久矣。山東頃歲以來陰陽舛繆，災歉頻仍，乃者冬不雪寒，春鮮雨澤，時既入夏，竟日長風，致令麥方苞而就枯，穀及時而不播，農民倉皇於四野，吏士驚怖於庶司，雖祈檮連旬，而密雲不雨。切念山東之民，困於個轍矣，而歲再不稔，將何聊生？山東之賦，繁於秋荼矣。而室如懸罄，將何輸納？即職守官之無狀，嗟此下民其何辜？仰惟尊神，靈爽咫尺，鑒察絲毫，若罪有所歸，則職受幽冥之譴。如適遭時厄，敢祈矜憫之恩，尚縱陰而閉陽，隨興雲而布雨，庶生我百穀，汙會穠瓖滿車，惠此群黎，婦女嘻嘻卒歲。不然，感而不應，則神何以稱威靈，求而不獲，則民何以誦福澤哉？職不任謁誠祈懇之至。謹告。</span><span style="font-family:標楷體;color:#943634">萬曆＋三年，知府李伯春代告，告畢而雨至。<span lang="EN-US"><br>
	</span></span><span style="font-family: 新細明體,serif; color: #943634">
	　　巡撫都御史李輔《祭嶽文》曰：今歲自春祖夏，四月不雨，內自皇畿，達于淮甸，焦枯奚啻千里。時玆東土，皇惟左輔，民生益否，前雖霑此霖霖，曾入土之無幾，乃今苗不秀而秀不實，旋復稿矣，下民洶洶，一及籲上帝，無間遠邇。天子憂勞，臧膳徹樂，下詔罪己，馳道不除，朝步自宮迄于郊時，桑林露檮，為民請命，罔恤勞只。輔玆東土，奉職無狀，皋何容諉？念此無知，顛臍溝壑；皇愴側而不能已，蚓主憂臣辱即匍匐席棻，曷敢一息而自寧止。？惟神奠位維泰，職司生物，胡忍坐視斯人之日就填委？輔謹率屬吏，布其款梱，以告于神，願</span><span lang="EN-US" style="font-family:&quot;New MingLiu&quot;,&quot;serif&quot;;color:#943634">·</span><span style="font-family: 新細明體,serif; color: #943634">神明罰予吏之無民，而無遺禍於歲出。其膚寸不崇朝而雨天下，以界我稷黍，而慰我天子夙夜憂勞之意，則此孑遺猶能供棄盛，而備肥膽以奉神之祀於不匱。惟神鑒予之丹誠，而示予以胖蜜，輔不勝悚息聽命之至。尚饗。</span><span style="font-family:標楷體;color:#943634">萬曆乙西年四月二十五日<span lang="EN-US">o<br>
	</span></span><span style="font-family: 新細明體,serif; color: #943634">
	　　巡撫都御史李輔《告嶽文》曰：自春祖夏，長風為虐，旱氣如焚，夏麥垂枯，秋禾未播。輔受明命，撫輯東方，俯念民艱，憂心孔疚。先曾齋心備物，赴訴於神，伏蒙明神鑒其梱誠，惠以靈澤，致禱者再，獲雨者三，枯麥半收，新谷漸達，念念應如檸鼓，益瞻靈爽之不違；點點潤若膏酥，共載慈恩之無量。但雨澤應時，雖慰三農之望，而霑足未褊，尚懸再旱之憂。且內自京畿，外達諸省，猶聞歷三時不霑點雨，數千里並無粒食，以致主上焦勞，群工警惕，上關宗社，下係生靈，奚獨鄙念之所悚惶，抑亦神衷之所憫惻。是用不厭煩讀，再行頂禮，賽隆施於既往，激明既於將來，伏望大展神功，溥垂陰隱，甘霖不限於疆域，在在滂沱；洪仁普被於寰區，人人歡洽，蕩除旱魑之薰灼，挽面樂歲之樞歌，輔不勝感激祈懇叩心待命之至。尚饗。</span><span style="font-family:標楷體;color:#943634">萬曆丙戌年，同知趙承芳代告，告畢而雨至。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　巡撫都御史李戴《告嶽文》曰：惟神海內名山，五嶽稱雄，五嶽之尊，獨歸岱宗，正趾坤元，奠位維東，顯配天之靈應，茂長育之洪功，蚓玆齊魯，宜荷姘矇。戴欽承上命，來撫東方，初入其境，旱魑為傷，目玆憔悴，心甚憂惶，躬詣神祠，為民祈祥，幸賜昭鑒，示我洋洋，告詞甫畢，靈雨即零；翼日旋車，雨降雲蒸，大霖甘霖，弘闡神靈、三農慰望，萬物遂生，神功莫報，峻德難名。遣官代祀，敬潔犧牲，修玆報賽，用展微誠，伏願風雨時若，災珍不形，永枯民庶，慶歌豐亨。戴不勝圻躍懇祈之至。謹告。</span><span style="font-family:標楷體;color:#943634">萬曆十四年五月五日。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family: 新細明體,serif; color: #943634">
	　　巡撫都御史李戴《告嶽文》曰：惟神化馳九域，位冠百靈，裕民足國，有赫帝庭。蚓玆東土，香火維馨，家尸戶祝，是依是屏，胡天不吊，降此大戾，三春不雨，麥乃盡悴，九夏不雨，禾且無穗，國用民生，于焉胥匱。聖主求瘓，有位忘飧，道路流離，黎庶彫殘，英爽有知，而寧忍看，慈悲普濟，具仰彤壇。戴救荒無奇，懷憂如檮，夙夜齋沐，為民祈檮，神之聽之，庶幾懷保，蚤霖甘霖，回此枯槁。謹告。</span><span style="font-family:標楷體;color:#943634">萬曆十四年六月二十日。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
	</span><span style="font-family: 新細明體,serif; color: #943634">
	　　山東運司同知查志隆《撰岱史告文》曰：志隆蚤歲家塾，誦法孔孟，則聞登泰山而小天下云，益未嘗不奮心翹首，冀幸一踐跡之為快也。往在壬申，假道登覽，時作權貴，圖且謁歸，謂與山靈永別，已矣。安得如程伯子請註鄂簿撰錄名勝哉？不自意問，隔一紀復出，而典職射在山靈咫尺之地，會部使者嶺南譚侍史觀風炒嶽，詢訪圖經，屬志隆以筆剖之役，所幸時清吏隱，竟日一無事事，得以遊思於杭林，豈山靈有意乎假此閒曠，俾償始願耶。竊謂藉手於此，少效涓矣，即叨升斗，倘這尸素，是用屈首編摩，罔問寒暑，曉窗夜燭，集古竅今，殆四閱月，業已屬草。為考者三：日《圖考》、日《星野考》、日《形勝考》；為表者二：日《山水表》、日《疆域表》；為紀者四：日《狩典紀》、日《望典紀》、日《遺蹟紀》、日《靈宇紀》；為志者五：日《宮室志》、日《物產志》、日《香稅志》、日《災祥志》、日《登覽志》；而捻揭之以名日《岱史》。謂夫岱宗之稱，防自黃帝，今宜從其古初，而讓著之法，獨擅史家，玆稍襲其義例也。第念管窺蠡測，則心思未融；徑逖崖幽，則涉歷未遍；碑殘簡脫，則目力未周，於玆有深懼焉。吉鐲祠下，敬藉所草，質諸神明，行且涉阻躋巔，遍觀周覽，豈敢妄希先賢之勝事，開衡嶺之姻雲？尚冀神明降鑒而默佑之，雲披日霽，畢露奇觀，對景揮毫，恍然天啟，庶幾幽不負山靈，明不負付托，而於己亦不負據梧橫卷之辛勤，則惟神明陰相是賴也。敢告。</span><span style="font-family:標楷體;color:#943634">萬曆十四年十月十四日，告畢登覽岱巔，晴霽凡三日，遂得以遍歷諸形勝，果符所祝云。</span></p>
　</td>
        </tr>
		</table>
    <p>　</p>
    <table border="1" cellspacing="1" width="100%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>