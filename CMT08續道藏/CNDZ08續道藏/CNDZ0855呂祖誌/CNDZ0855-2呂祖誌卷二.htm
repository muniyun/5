<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../CMTS000.htm">
    <img src="../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="100%">
        <font face="新細明體" color="#800000" size="5">明萬曆正統道藏續道藏</font><font size="3" color="#008080">(CH08)</font></td>
      </tr>
		<tr>
        <td width="97%" align="center">
        <p style="line-height: 150%; margin-top: 0; margin-bottom: 0"><b>
		<span style="font-size: 18.0pt; font-family: 新細明體,serif; color: #C0504D">
		呂祖</span></b><font size="5" color="#C0504D"><b><span style="font-family: 新細明體,serif">誌</span></b></font></p>
		<p style="line-height: 150%; margin-top: 0; margin-bottom: 0" align="left">
		<span style="font-family: 標楷體; color: #C0504D">
		經名：呂祖誌。六卷。編撰人不詳。底本出處：《萬曆續道藏》，參校本：《道藏輯要》本。</span></td>
        </tr>
		<tr>
        <td width="97%" align="center">
    <p style="line-height: 150%; margin: 0 0cm"><b>
	<span style="font-size: 18.0pt; font-family: 新細明體,serif; color: #C0504D">
	呂祖誌卷二</span></b></p>
	<p style="line-height: 150%; margin: 0 0cm">
	<span style="font-family: 新細明體,serif; color: #C0504D">　　</span></p>
	<p style="line-height: 150%; margin: 0 0cm"><b>
	<span style="font-family: 新細明體,serif; color: #C0504D">事績誌</span></b></p>
	<p style="line-height: 150%; margin: 0 0cm" align="left">
	<span style="font-family: 新細明體,serif; color: #C0504D">　　</span></p>
	<p style="line-height: 150%; margin: 0 0cm" align="left"><b>
	<span style="font-family: 新細明體,serif; color: #C0504D">神通變化二十二條</span></b></p>
	<p style="line-height: 150%; margin: 0 0cm" align="left">
	<span style="font-family: 新細明體,serif; color: #C0504D">　　武昌市桃</span></p>
	<p style="line-height: 150%; margin: 0 0cm" align="left">
	<span style="font-family: 新細明體,serif; color: #C0504D">
	　　洞賓遊武昌，詭為道人。生惡瘡，露腹潰爛，外於黃鵠山下口，稱摩我肚，摩我肚。人見臭穢，率不敢近。初不知摩我度你，為隱語也。次日又詭為貿易人，山下賣大桃。人來買者，即扣其故。見人皆云：買與兒與女喫，並無說買與父與母喫者。真人大嘆世情偷薄，將桃盡拋棄之，懸於山崖爛成跡。今黃鵲山下，建有仙跡亭云。</span><span lang="EN-US" style="font-family: 'New MingLiu',serif; color: #C0504D"><br>
	</span><span style="font-family: 新細明體,serif; color: #C0504D">　　武昌賣墨</span><span lang="EN-US" style="font-family: 'New MingLiu',serif; color: #C0504D"><br>
	</span><span style="font-family: 新細明體,serif; color: #C0504D">
	　　洞賓遊武昌，詭為貨墨客。墨一質僅寸餘，而價錢三千，連日不售，眾咸笑侮。有鼓刀王某曰：墨小而價高，得無有意耶。自以錢三千，求一筍。且與客劇飲，醉歸昏睡，午夜俄有叩戶者，乃客以錢還之，辭去。比曉，視墨乃紫磨金一質，上有呂字。遍尋客，已不復見。</span></p>
	<p style="line-height: 150%; margin: 0 0cm" align="left">
	<span style="font-family: 新細明體,serif; color: #C0504D">　　武昌齋梳</span></p>
	<p style="line-height: 150%; margin: 0 0cm" align="left">
	<span style="font-family: 新細明體,serif; color: #C0504D">
	　　洞賓遊武昌天心橋，詭姓名，齋敝木梳。．索價千錢，連月不售。俄有老媼行乞，年八十餘，龍鍾樞樓，禿髮如雪。洞賓謂曰：世人循目前襲常見，吾穹價貨敝穢物，豈無意。而千萬人咸無超卓之見，尚可與語道耶。乃以梳為媼理髮，隨梳隨長，鬢黑委地，形容變少。眾始神之，爭以求梳。洞賓笑曰：見之不識，識之不見。乃投梳橋下，化為蒼龍飛去，洞賓與媼不見。</span><span lang="EN-US" style="color: #C0504D"><br>
	</span><span style="font-family: 新細明體,serif; color: #C0504D">　　羅浮畫山</span><span lang="EN-US" style="color: #C0504D"><br>
	</span><span style="font-family: 新細明體,serif; color: #C0504D">
	　　洞賓遊羅浮朱明觀，至小庵中值道士他出。獨一小童在，童揖曰：先生坐此乎。遂竊道士酒以獻，洞賓滿飲，使小童盡其餘。童不屑，童素患左目內障，洞賓以所餘酒嚶其目，忽然開明，若素無患者。乃取筆畫一山于壁，山下作池三口，謂童曰：汝飲吾酒，則得仙矣。不飲命也，然亦當享萬壽。言訖，飛入石壁隱去。及道士歸，見所畫山，徹壁內外，大驚曰：山下三口乃岔字，非呂先生乎。後童果百五歲而終。</span></p>
	<p style="line-height: 150%; margin: 0 0cm" align="left">
	<span style="font-family: 新細明體,serif; color: #C0504D">　　廬山淬劍</span></p>
	<p style="line-height: 150%; margin: 0 0cm" align="left">
	<span style="font-family: 新細明體,serif; color: #C0504D">
	　　洞賓遊江州廬山真寂觀，臨砌淬劍。道士侯用晦問之曰：先生劍何所用。曰：地上一切不平事以此去之。侯心異之，以酒果召飲，謂曰：先生道貌清高，必非風塵中人。洞賓曰：且劇飲，無相窮詰。既醉，以筋頭書劍詩一首于壁曰：欲整鋒錯敢憚勞，凌晨開匣玉龍嗥。手中氣槃冰三尺，石王精神蛇一條。姦血默隨流水盡，凶豪今逐漬痕消。削平浮世不平事，與爾相將上九霄。題畢，初見若無字，而墨邊燦然。透出壁後，侯大驚再拜，因問劍詩，曰：有道劍，有法劍。道劍則出入元形，法劍則以衛治之者，此俗眼所共見，但能除妖去祟耳。侯曰：今以道劍殺戮奸人于稠眾中，得不駭俗乎。曰：人以神為母，氣為子。神存則氣聚，神去則氣散。但戮其神，則去其氣，而人將自沒。或假於人，皆此類也。侯歎曰：此真仙之言也，願聞姓氏。曰：吾呂岔也。言訖，因擲劍于空中，隨之而去。</span></p>
	<p style="line-height: 150%; margin: 0 0cm" align="left">
	<span style="font-family: 新細明體,serif; color: #C0504D">　　廣陵散錢</span></p>
	<p style="line-height: 150%; margin: 0 0cm" align="left">
	<span style="font-family: 新細明體,serif; color: #C0504D">
	　　洞賓常遊廣陵市，以十千錢散之坊陌。暨翼日晚視之，十千拾者無遺。止遺其三，一落泥中，一落草中，一落井中磚石縫，去井口三寸許。最後有兩人汲水，見而爭取之。復嘆世人財利之心如此也。</span><span lang="EN-US" style="font-family: 'New MingLiu',serif; color: #C0504D"><br>
	</span><span style="font-family: 新細明體,serif; color: #C0504D">　　裡土為香</span><span lang="EN-US" style="font-family: 'New MingLiu',serif; color: #C0504D"><br>
	</span><span style="font-family: 新細明體,serif; color: #C0504D">
	　　宋朝張天覺為相，日有朦縷一道人及門求施。公不知禮敬，戲問道人有何仙術。答以能裡土為香，公請試為之。須臾香煙罷，道人不見，但留詩於案上云：裡土為香事有因，世問宜假不宜真。皇朝宰相張天覺，天下雲遊呂洞賓。</span><span lang="EN-US" style="font-family: 'New MingLiu',serif; color: #C0504D"><br>
	</span><span style="font-family: 新細明體,serif; color: #C0504D">　　水化成酒</span><span lang="EN-US" style="font-family: 'New MingLiu',serif; color: #C0504D"><br>
	</span><span style="font-family: 新細明體,serif; color: #C0504D">
	　　馬善，東都人。熙寧初，舉進士不第學道。一日與一侯道人行汴水，見一羽士，青巾布袍，體秀骨異，目如明水，面無塵土。馬召啜茶，且飲食之。侯性素慎吒之，羽士曰：吾有不死法。侯請之，羽士曰：汝有何法。侯曰：飛符召鬼，點石化金，歸錢返璧。羽士曰：子所為皆非正法。侯曰：子何能。曰：吾能壯吾氣，清吾神。侯曰：何謂壯吾氣。羽士曰：但試觀之。乃吐氣射酒肆，去燭數十丈，而燭立滅。復吐氣吹侯面，若驚風大發，凜凜不可支，二人起謝曰：先生非凡人也，幸見教。羽士曰：學仙須立功行，功即勤苦修煉，行即濟人利物。侯曰：弟子平生以藥濟人，非功行乎。羽士曰：子殺物以救人命，是殺彼以生此也，不若止用符水愈疾自佳。語及曙，羽士別去，曰：吾將返湘水之濱矣。與子酌別于柳陰下，以百金令侯市酒，適無酒，羽士以瓶一隻，命侯取汴水一瓶，以藥一丸投之，立成美酒。三人共飲大醉，羽士留詩一章曰：三口共一室，室畔水偏清，生來走天下，即是姓兼名。既別，二人思之，乃呂洞賓也。</span></p>
	<p style="line-height: 150%; margin: 0 0cm" align="left">
	<span style="font-family: 新細明體,serif; color: #C0504D">　　墨化成金</span></p>
	<p style="line-height: 150%; margin: 0 0cm" align="left">
	<span style="font-family: 新細明體,serif; color: #C0504D">
	　　韓忠獻公琦，晚年始延方士。洞賓鶉衣垢面求謁，韓意輕之曰：汝何能。答曰：能墨。試令為之，即掘地坎搜焉。韓不悅，洞賓和揉坎中泥為墨，曰：成矣。遂去，公徐取墨視之，乃良金也。上有呂字，破之徹肌理，韓追悔無已。</span><span lang="EN-US" style="font-family: 'New MingLiu',serif; color: #C0504D"><br>
	</span><span style="font-family: 新細明體,serif; color: #C0504D">　　紙中方竅</span><span lang="EN-US" style="font-family: 'New MingLiu',serif; color: #C0504D"><br>
	</span><span style="font-family: 新細明體,serif; color: #C0504D">
	　　監文思院趙應道病療瘧，幾妥頓。泣別親舊曰：吾死矣，夫閨閤中一物皆捨得，獨鶴髮老親無托，奈何。語未竟，俄有道人扣門語趙曰：病不難愈也。取紙二幅，各箔其中為二方竅，徑可二尺許，以授趙曰：俟夜燒一幅灰之，調乳香湯塗病上，留一幅以待後人。言訖，道人不復見矣。始悟兩方竅，乃呂字也。</span><span lang="EN-US" style="font-family: 'New MingLiu',serif; color: #C0504D"><br>
	</span><span style="font-family: 新細明體,serif; color: #C0504D">　　石上方竅</span><span lang="EN-US" style="font-family: 'New MingLiu',serif; color: #C0504D"><br>
	</span><span style="font-family: 新細明體,serif; color: #C0504D">
	　　梓潼婁道明，家富。善玄素術，常蓄少女十人。纔有孕，即遣去，復置新者，常不喊十人之數。晝夜迭御無休息，而神清體健，面若桃紅。或經日不食，年九十有七，止如三十許人。尤好誇誕大言，對客會飲，或言玄女送酒，或言素女送果，或言彭祖容成輩遺書，自以為真仙也。一日洞賓詭為乞人登門，婁不識之，叱使去。洞賓以兩足踏石上，遽成兩方竅，深可三寸。婁始驚異，延置坐右曰：子非乞人也。出侍女歌游仙詞，命之酒。洞賓口占《</span><span style="font-family: 'New MingLiu',serif; color: #C0504D">
	</span><span style="font-family: 新細明體,serif; color: #C0504D">望江南》</span><span style="font-family: 'New MingLiu',serif; color: #C0504D">
	</span><span style="font-family: 新細明體,serif; color: #C0504D">
	詞酬之曰：瑤池上，瑞霧藹群仙，素練金童鏘鳳板，青衣玉女嘯鸞笙。身在大羅天，沉醉處，縹緲玉京山，唱徹步虛清燕罷，不知今夕是何年，海水又桑田。侍女進蜀棧請書，洞賓自紙尾倒書徹紙首，字足不遺空隙。婁大驚喜，方欲請問道要，洞賓曰：吾已口口相傳矣。婁請益復，曰：吾已口口相傳矣。俄登門外大相樹杪不見，後數日婁忽不快，吐膏液如銀者數斗而卒。口口相傳之胤，與夫石上兩方竅，皆呂字之寓也。</span><span lang="EN-US" style="font-family: 'New MingLiu',serif; color: #C0504D"><br>
	</span><span style="font-family: 新細明體,serif; color: #C0504D">　　仙樂侑席</span><span lang="EN-US" style="font-family: 'New MingLiu',serif; color: #C0504D"><br>
	</span><span style="font-family: 新細明體,serif; color: #C0504D">
	　　陳公執中，建甲第東都。親朋合樂，俄有襤褸道士至，即洞賓也。陳公問曰：子何技能。曰：我有仙樂一部，欲奏以侑華席。腰問</span><span lang="EN-US" style="color: #C0504D; background: lime">#1</span><span style="font-family: 新細明體,serif; color: #C0504D">出一軸畫掛于柱上，繪仙女十二人，各執樂器。道士呼使下，如人累累列於前。兩女執幢幡以導，餘女奏樂。皆玉肌花貌、嚴態嬌音，頂七寶冠，衣六銖衣，金坷玉珮，轉動珊然。鼻上各有一教黃玉如黍大，而體甚輕虛，終不類生人。樂音清徹煙霄，曲調特異。三闋竟，陳曰：此何物女子。道士曰：此六甲六丁玉女，人學道成，則身中三魂七魄五臟六腑諸神皆化而為此，公亦願學否。陳以為幻惑，頗不央。道士顧諸女曰：可去矣。遂皆復上畫軸，道士取軸張口吞之，索紙筆大書曰：會經天上三千劫，又在人問五百年。腰下劍鋒橫紫電，爐中丹焰起蒼煙。纔騎白鹿過滄海，復跨青牛入洞天。小技等閑聊戲爾，無人知我是真仙。末題曰：谷客書。即出門，俄．不見，陳謂谷客，乃洞賓也。悔恨欲抉目，未幾謝世。</span><span lang="EN-US" style="color: #C0504D"><br>
	</span><span style="font-family: 新細明體,serif; color: #C0504D">　　管片泛波</span><span lang="EN-US" style="color: #C0504D"><br>
	</span><span style="font-family: 新細明體,serif; color: #C0504D">
	　　綠江筆師翟某，喜接方士。洞賓往謁之，翟館于家，禮遇殊至，自是往來彌年。一日挈翟游江之滌，噙筆管為二片，浮於波上。洞賓履其一，引筆師效之。翟師怖不敢前，洞賓笑而濟及岸，俄不見，翟始知其為異人也。旬浹復來，自挈飲食食翟，皆臭腐也。翟拚鼻謝弗食，洞賓太息曰：若不能惡食，吾以肉醬兩瓶遺君。遂去不復見。開視醬瓶，皆麩金也。兩瓶者，非兩大甕之類乎。</span></p>
	<p style="line-height: 150%; margin: 0 0cm" align="left">
	<span style="font-family: 新細明體,serif; color: #C0504D">　　繪魚再活</span><span lang="EN-US" style="font-family: 'New MingLiu',serif; color: #C0504D"><br>
	</span><span style="font-family: 新細明體,serif; color: #C0504D">
	　　洞賓遊廬山酒肆，見剖魚作繪，曰：吾令此魚再活。繪者不信，洞賓以藥一粒納魚腹中，良久跳躑如生。繪者驚，試放於江，圉圉洋洋，悠然而逝。覓洞賓不見。</span><span lang="EN-US" style="font-family: 'New MingLiu',serif; color: #C0504D"><br>
	</span><span style="font-family: 新細明體,serif; color: #C0504D">　　寶輪現相</span><span lang="EN-US" style="font-family: 'New MingLiu',serif; color: #C0504D"><br>
	</span><span style="font-family: 新細明體,serif; color: #C0504D">
	　　紹興中，一縣官喜道術。建大齋寶錄宮，方士大集，角技能。洞賓詭姓氏寓焉，自贊其能異眾。取藥少許，真諸掌，吹數過，俄紅暈四溢，成寶輪相，現洞賓二字。眾大愕，覓之不見矣。</span></p>
	<p style="line-height: 150%; margin: 0 0cm" align="left">
	<span style="font-family: 新細明體,serif; color: #C0504D">　　小兒化鶴</span></p>
	<p style="line-height: 150%; margin: 0 0cm" align="left">
	<span style="font-family: 新細明體,serif; color: #C0504D">
	　　常州天慶觀真仙堂，塑洞賓像，有小兒賣藍，日過其前，見其儀狀，敬仰之，每盤旋不忍去。一日瞻視嘆息問，像忽微動，引手招之，持一錢－買登，兒不取錢，悉以畚中莖與之。像有喜色，以紅藥一粒授焉，使吞服，即覺恍惚如醉。還家索紙筆作文章，詞翰皆美，至于天文地理，無所不通。不茹姻火食，唯飲酒，啖棗，如是歲餘。聞市曹庾死囚，急往觀。正行刑之際，忽空中有人批其左頰，一小鶴從口吻角飛出，捫其頰已半枯矣，遂愚俗如初。</span><span lang="EN-US" style="font-family: 'New MingLiu',serif; color: #C0504D"><br>
	</span><span style="font-family: 新細明體,serif; color: #C0504D">　　真錢兒手</span><span lang="EN-US" style="font-family: 'New MingLiu',serif; color: #C0504D"><br>
	</span><span style="font-family: 新細明體,serif; color: #C0504D">
	　　台州仙居民王三入市，逢乞子賣泥塑呂先生像。買歸供事之，香火甚肅。小兒年十歲許，亦每日敬拜。嘗牧牛山坡，見白衣道人過前，亟從牛背躍下，挽其袍呼為呂先生，道人曰：汝安得以此見稱，且何為識我。兒云：你便是我家供養的面目衣裳一般，只是身體長大不同耳。道人笑將一錢真兒手，戒之曰：汝要買物喫時，但用此，儘取儘有，惟不得向人說。兒喜歸家，密白其父，開手示之，纔用一錢畢，又有一錢在手。經月餘，父忽起無厭之心，施行畚於傍，命兒伸手拂之不已，錢隨而墜下。至三日，所得十餘</span><span lang="EN-US" style="color: #C0504D"><br>
	</span><span style="font-family: 新細明體,serif; color: #C0504D">千，明日不復有矣。</span><span lang="EN-US" style="color: #C0504D"><br>
	</span><span style="font-family: 新細明體,serif; color: #C0504D">　　餅店洗木</span><span lang="EN-US" style="color: #C0504D"><br>
	</span><span style="font-family: 新細明體,serif; color: #C0504D">
	　　青城道會時，會者萬什。縣民往往旋結屋山下，以齋茶果。有賣餅家一店，祈願解之。日一客被酒造其居，醉語無度，泥外門左。餅師殊苦之，與之錢不受，飼之餅不納。先是風折大木，居民解為二凳，正臨門側，以待過客。店去江頗遠，方汲水二器未及用。忽起，縛茅為篇，蘸水洗木，猾猾瑜兩時，又外其上。往來望見者，皆惡之，及門即返，餅終日不得賣。客亦捨去，辭主人曰：毋怒我，我明日攜錢償汝，直當倍售矣。遂行，或謁凳欲坐，見光彩爛然，乃濃墨大書：呂先生生四字，取刀刮之，愈削愈鮮明，探入木底，上下如一，觀者如堵。自是餅果大售。時紹興三十二年二月，聞壽卿說親見其洗木，時云一清瘦道人也。</span></p>
	<p style="line-height: 150%; margin: 0 0cm" align="left">
	<span style="font-family: 新細明體,serif; color: #C0504D">　　華一苧附舟</span></p>
	<p style="line-height: 150%; margin: 0 0cm" align="left">
	<span style="font-family: 新細明體,serif; color: #C0504D">
	　　紹興二十八年，華亭客商販蘆蓆萬領往臨安，巍然滿船。晚出西柵，一道人呼于岸，欲附載，商曰：船已塞滿，全無宿外處，我自露立，豈能容爾。道人曰：與汝千錢，但報一席地足矣。商曰：遇雨奈何。道人曰：更與百錢，買蘆蓆一領，遇雨自覆。商利其錢，使登舟，坐於蓆上，僅容膝。不見其飲食便溺，在途亦無雨。到北闕乃辭去，曰：謝汝載我，使汝多得二十千相報。商殊不曉，適是年郊杞，大禮青城，用蘆蓆甚廣。臨安府懼乏，凡販此物至者，每領增價錢二文，盡買之。遂贏二萬，搬卻既畢，最下一領有墨書六大字，曰：呂洞賓曾附舟。字畫道勁，好事者爭來觀視，知為仙翁。明日商入城，過眾安橋，逢此道人賣薑于市，揖之曰：你原來是呂先生，想能化黃金可多與我。道人笑曰：為我守薑，今還店取金來疾守。至暮不復來，乃畫輦薑歸商庸人也。不復懊恨，聞者為之太。</span></p>
	<p style="line-height: 150%; margin: 0 0cm" align="left">
	<span style="font-family: 新細明體,serif; color: #C0504D">　　醉繪仙像</span></p>
	<p style="line-height: 150%; margin: 0 0cm" align="left">
	<span style="font-family: 新細明體,serif; color: #C0504D">
	　　峽州遠安民篤言仙佛，嘗作呂翁純陽會，道流盛集。齋罷，一老兵從外來，著青袍，躡麻鞋，挑兩箸籠弛擔，踞坐呼叫索食，卻之不去。其家尚有餘饑即與之，又求酒昇以小樽，一吸而盡，至于再三皆然。主人駭其量，語之曰：尚能飲乎。曰：固所願也，但君家貴已，多不敢請耳。酒至到手，即空不遺涓滴。徐問今日何齋會，告以故，曰：倘呂真人自來，亦識之乎。主人指壁間畫像示之，客笑曰：我卻是他狀貌，結束，全與此別。與我絹五尺，當為汝寫一本。主人喜甚，即取付客，接絹不施粉墨，但手中披莎，俄而大吐，以絹拭之。主始惡焉，度其已醉，無可奈何，傍觀皆唾罵引去。良久，納絹于空缺，揖而去。一童探鉼中，出絹展視，仙像已成。衣履穿結，與客無異。方悟真人下臨，悔恨不遇，表飾懸奉之。時淳熙七年，新昌鄒兼善主簿傳其事。</span></p>
	<p style="line-height: 150%; margin: 0 0cm" align="left">
	<span style="font-family: 新細明體,serif; color: #C0504D">　　杜家園會飲</span></p>
	<p style="line-height: 150%; margin: 0 0cm" align="left">
	<span style="font-family: 新細明體,serif; color: #C0504D">
	　　紹興十六年，王寅祖為湖北提刑司指使，儀舍于張四官人店。武陵杜昌言家有小圃，雜花正開，以三月六日邀王張并外兩三客聚飲。半酣各摘荼蓆插巾三，俄一道人著青衣道服，披簑背笠，袖中各有物，揖眾曰：諸君高會，能容我預席乎。杜延之坐，酌酒巨盃，一飲而盡。大嚼肉哉，不留遺餘，放箸微笑，精神可掬。請借酒為諸人壽，杜令少待，道人曰：吾亦有酒在此，便當奉償。仍付以一觴，聽其滿勸，坐客不敢辭，獨謂王曰：君氣宇軒昂，有學道之質，但恨世事未除耳，且飲我酒。即探袖取一錫鉼，度可容二升，遍斟客。酒原未嘗煖而熱，味亦清醇。杜異之，視缺內尚有盞許。道人曰：能再飲一盃乎。曰：正欲之。杜飲罷，戲言此鉼有酒幾何，而斟之未竭，公莫是洞賓先生否。道人曰：君又不曾見呂翁，云云何也。復笑曰：諸君欲見之乎。遂解背上箸笠擲起，騰身丈餘，跨一白鶴而去，錫鉼亦亡矣。</span></p>
	<p style="line-height: 150%; margin: 0 0cm" align="left">
	<span style="font-family: 新細明體,serif; color: #C0504D">　　踐錢入石</span></p>
	<p style="line-height: 150%; margin: 0 0cm" align="left">
	<span style="font-family: 新細明體,serif; color: #C0504D">
	　　宋景泰問，邵武軍衙前殷姓者香紙店，常供雲水道人，每以三錢施之，未曾少倦。一日有道人持稷扇乞錢，適逢殷以他事，遷怒</span><span lang="EN-US" style="font-family: 'New MingLiu',serif; color: #C0504D">·
	</span><span style="font-family: 新細明體,serif; color: #C0504D">
	形於面色，連以三錢擲稷扇中，隨墮於地。道人以足踐之，不顧而去。殷乃自拾其錢，則已固結磚上不能動矣。觀者駭異，道人杳然不見。殷以鋤它出磚，見磚背有詩曰：平生大願度三千，直到於今不得圓。特持此來應有意，可憐殷氏骨難仙。今此石砌在城隍廟中。</span><span lang="EN-US" style="font-family: 'New MingLiu',serif; color: #C0504D"><br>
	</span><span style="font-family: 新細明體,serif; color: #C0504D">　　</span></p>
	<p style="line-height: 150%; margin: 0 0cm" align="left"><b>
	<span style="font-family: 新細明體,serif; color: #C0504D">更名顯化－十六條</span></b><span lang="EN-US" style="font-family: 'New MingLiu',serif; color: #C0504D"><br>
	</span><span style="font-family: 新細明體,serif; color: #C0504D">　　呂元圭</span><span lang="EN-US" style="font-family: 'New MingLiu',serif; color: #C0504D"><br>
	</span><span style="font-family: 新細明體,serif; color: #C0504D">
	　　洞賓遊江夏，詭為呂元圭。往來居民楊氏家，為人言禍福事，甚驗。一日忽辭去，曰：惡人至矣，吾將避之。是夕，提點刑獄喻陸行部至鄂，首覓呂已不見，得其平日所與往還者岑文秀。請其所得岑，曰：無有。喻厲以聲色，將笞之，岑答如故。喻命搜其家，得所遺卷長歌一首，論內丹事。喻省之曰：此呂先生也。元圭者，折先生二字。其惡人者，謂喻迫之云。</span></p>
	<p style="line-height: 150%; margin: 0 0cm" align="left">
	<span style="font-family: 新細明體,serif; color: #C0504D">　　思屯乾道人</span></p>
	<p style="line-height: 150%; margin: 0 0cm" align="left">
	<span style="font-family: 新細明體,serif; color: #C0504D">
	　　金陵萬鐵老人，號與石。性醇慕道，以召箕自給，每召，即呂祖至。一日忽夢呂祖與說八卦，又夢言某日客來，有手書可求之。至期，果客至，求得其書，乃卜事，為卜者十餘年。隆慶庚午得末疾，以帛絡臂左，手執杖而行。十一月二十一日早輿過普德寺，下輿見一道人，呼鐵為老兒。鐵應曰：我不幸得偏枯疾，乃如此。道人厲聲日；何謂偏枯，偏枯樹，榮悴相半，必屬之火，人豈如是。耶問疾始于何時，曰：今七月二十一日。曰：此密雲不雨之象也。鐵聞其言，乃曰：善藥乎。曰：不。善炙乎，日不。曰：然則何以度日。日．一乞於市。鐵見繫一瓢，曰：乞用瓢乎。曰：然。鐵問道人希姓，曰：乾。又問：號。曰：思屯。曰何謂屯，思之何也。曰：屯於義為難，思屯，嘗以難自思也。我六歲隨師，故不知色，若酒與財氣，則尚有之，但能自遣，不似汝致跌爾。又問苔良久，為說屯義，乃曰：今汝以肝氣致疾，即屯也。因呼老兒可往橋上行，鐵不覺扶杖行，出寺束門。又呼老兒再往前一行，鐵辭不能。道人若略以手強拽者，遂自橋及兩花之巖倚樹而坐。以手捫鐵腰腎曰：痠乎。曰：不。又捫至膝曰：痠矣。又見手懸帛，將手向衣內上下捫者三，曰：幸瘦可愈。又曰：爾五臟皆火，不必藥，惟武夷茶能解，以束南枝生者佳，烹以澗泉，葉堅立投以井泉即橫。鐵感其意，乃問所寓，曰：清元觀，可問思屯乾道人。因別去，鐵歸，其疾頓釋，步履如初。及人毛儔驚問其故，曰：公遇仙矣，思者絲也，加屯純也，乾陽也，所遇乃呂祖。因至清元觀訪之，止塑像在焉。</span><span lang="EN-US" style="color: #C0504D"><br>
	</span><span style="font-family: 新細明體,serif; color: #C0504D">　　回道士</span><span lang="EN-US" style="color: #C0504D"><br>
	</span><span style="font-family: 新細明體,serif; color: #C0504D">
	　　滕宗諒子京謫守巴陵，洞賓詭為回道士上謁，風骨聳秀，談論俊辯。子京異之，口占詩贈之曰：華州回道人，來到宜陽城。別我遊何處，秋空一劍橫。洞賓大笑，俄不見。子京使人繪其像，置于岳陽樓。</span></p>
	<p style="line-height: 150%; margin: 0 0cm" align="left">
	<span style="font-family: 新細明體,serif; color: #C0504D">　　回道人</span></p>
	<p style="line-height: 150%; margin: 0 0cm" align="left">
	<span style="font-family: 新細明體,serif; color: #C0504D">
	　　江州太平宮道士十徐輩集于庫堂，有客自稱回道人，掉臂徑入，傲睨四座。眾恕相謂曰：妄人紛紛多，竊此名以自街，特可紹俗耳，吾曹何取焉。皆去弗顧，唯胡用宗揖入，坐小軒，雍容款接，奇其風骨，待遇加敬。既而索酒飲，徐顧左右，覓刀刮土瀝酒漱液，就掌搏和，吹噓成墨，錠，擲之案上，鏗然有聲。語胡曰：善藏之餌，此亦能去病。取視，香氣四發，郁然襲人，殆非蘭麝可比。復邀胡登摟飲酒，辭以日暮，笑而去。明日胡趁郡，未旦抵成門，逢其自城中出笑而顧旋。聞閤吏言，半夜時回道人已在此候門矣。胡益異之，歸驗所假，刀半已化金色，稍服所遺之墨，累年後貌不少改，而酒量日增。異日道人又至，敝衫破帽，鞋草帶，自挑二壺胡，問壺胡所有，傾蘇視之，皆藥銀也。始悟為真呂爺，拜以師禮，虔扣長生之術。有更似南津港，再遇呂公船之句。其孫嘗出其祖所繪黃襖翁像，誠清峻絕俗云。</span></p>
	<p style="line-height: 150%; margin: 0 0cm" align="left">
	<span style="font-family: 新細明體,serif; color: #C0504D">　　回道人</span></p>
	<p style="line-height: 150%; margin: 0 0cm" align="left">
	<span style="font-family: 新細明體,serif; color: #C0504D">
	　　洞賓遊長沙，詭為回道人。持小瓦罐乞錢，得錢無籌，而罐常不滿，人皆神之。一日坐市道上，言有能以錢滿吾罐者，當授以道。人爭以錢投罐，竟不滿。有僧驅一車錢戲曰：汰罐能容之否。道人唯唯，及推車入罐，戛戛有聲，俄不見。僧曰：神仙耶，幻衛耶。道人口占詩曰；非神亦非仙，非術亦非幻。天地有終窮，桑田幾遷變。身固非我有，財亦何足戀。曷不從吾遊，騎鯨騰汗漫。僧益驚疑，欲執之，道人曰：若惜此錢耶，吾今償你。取片紙投罐，祝曰：速推車出。良久不出，曰：非我自取不可。因跳入罐寂然，僧擊罐碎，有片紙題一詩曰：尋真要識真，見真渾未悟。一笑再相逢，驅車束平路。僧帳然歸，次束平忽見道人，曰：吾俟君久矣，以車還之，錢皆在。曰：我呂公也，始謂汝可教，今惜錢之念如此，不可也。僧方悔謝不及矣。</span><span style="font-size: 9.0pt; font-family: 新細明體,serif; color: #C0504D">遊太平觀亦稱道人。</span></p>
	<p style="line-height: 150%; margin: 0 0cm" align="left">
	<span style="font-family: 新細明體,serif; color: #C0504D">　　回處士</span></p>
	<p style="line-height: 150%; margin: 0 0cm" align="left">
	<span style="font-family: 新細明體,serif; color: #C0504D">
	　　尚書郎賈師雄藏古鐵鏡，嘗欲淬一磨。洞賓稱回處士謁焉，乞試其枝。筍中取藥少許，真鏡上，辭去曰：俟更取藥來。追之已不見。但見所寓太平寺，扉上題詩曰：手內青蛇凌白日，洞中仙果艷長春。須知物外煙霞客，不是塵中磨鏡人。視鏡上藥已飛去，一點光明如玉。</span><span lang="EN-US" style="color: #C0504D"><br>
	</span><span style="font-family: 新細明體,serif; color: #C0504D">　　回山人</span><span lang="EN-US" style="color: #C0504D"><br>
	</span><span style="font-family: 新細明體,serif; color: #C0504D">
	　　熙寧元年八月十九日，遇湖州束林沈山，自稱回山人。用石榴樹皮寫絕句於壁，詩云：西鄰已富憂不足，束老雖貧樂有餘。白酒釀來綠好客，黃金散盡為收書。一稱回叟見後謁石國監條。</span><span lang="EN-US" style="color: #C0504D"><br>
	</span><span style="font-family: 新細明體,serif; color: #C0504D">　　回後養</span><span lang="EN-US" style="color: #C0504D"><br>
	</span><span style="font-family: 新細明體,serif; color: #C0504D">
	　　洞賓遊秦州天慶觀，時道流悉赴鄰郡醮席，獨一小童在。洞賓求筆欲書壁，童辭以觀堂新修，師戒毋污壁。乃曰：但煩貯火殿爐，欲禮三清。既往，見殿後池水清沘，以瓜畫壁書曰：石池清水是吾心，剛被桃花影倒沉。一到邦山宮闕內，銷閑澄慮七絃琴。末題云：回後養。書壁絕高，非手所能及，眾嘆異，始悟回為呂，後養者，先生反對。</span></p>
	<p style="line-height: 150%; margin: 0 0cm" align="left">
	<span style="font-family: 新細明體,serif; color: #C0504D">　　谷客</span><span lang="EN-US" style="font-family: 'New MingLiu',serif; color: #C0504D"><br>
	</span><span style="font-family: 新細明體,serif; color: #C0504D">
	　　元豐中，束京有道人稱谷客。與布衣滕忠同飲酒，將起以藥一丸遺滕，滕素有風癖，服之即愈，遂別，又二年於楊州開明橋束遇谷客，坐水次招滕，滕取路跨橋而往，至則無所睹。始悟其為洞賓也，怏怏未幾卒矣。前吞軸題詩，後潭州寓會，俱稱谷客</span><span lang="EN-US" style="font-family: 'New MingLiu',serif; color: #C0504D"><br>
	</span><span style="font-family: 新細明體,serif; color: #C0504D">　　守谷客</span><span lang="EN-US" style="font-family: 'New MingLiu',serif; color: #C0504D"><br>
	</span><span style="font-family: 新細明體,serif; color: #C0504D">
	　　崔中舉進士，道過巴陵旅寓邸，歌沁園春樂章。洞賓適以補蹊隱市井問，質其所歌，曰：何曲也。崔曰：束都新聲也。曰：吾不解書，子為書吾詞。崔為書其詞曰：七返還丹</span><span lang="EN-US" style="font-family: 'New MingLiu',serif; color: #C0504D">1
	</span><span style="font-family: 新細明體,serif; color: #C0504D">百</span><span lang="EN-US" style="font-family: 'New MingLiu',serif; color: #C0504D">1
	</span><span style="font-family: 新細明體,serif; color: #C0504D">
	萬見第八卷崔問姓氏，曰：吾生江口，長山口，今為守谷客。翌旦訪太守言之，此呂洞賓也，亟令召之，叩其戶，應聲漸遠再呼不應，排戶而入，闈無人矣。壁有詩曰：腹內嬰兒養已成，且居鏖市暫娛情。無端措大剛饒舌，卻入白雲深處行。崔與太守歎恨而已。</span></p>
	<p style="line-height: 150%; margin: 0 0cm" align="left">
	<span style="font-family: 新細明體,serif; color: #C0504D">　　昌虛中</span></p>
	<p style="line-height: 150%; margin: 0 0cm" align="left">
	<span style="font-family: 新細明體,serif; color: #C0504D">
	　　徽廟時，有一道人自稱昌虛中，往來諸琳宮。動履怪異，飲酒無量，啖生魚肉至數十斤，引玲水數十斛。天大雨，雪平地七八尺餘，自埋入雪中，旬日不出。雪霽復起，行於深潭水面，如履平地。又善草書，作枯藤遊絲勢，一舉垂數千，絡繹不斷。人爭攜楮以請往，往不與。昌字虛中，呂字也。</span><span lang="EN-US" style="font-family: 'New MingLiu',serif; color: #C0504D"><br>
	</span><span style="font-family: 新細明體,serif; color: #C0504D">　　無心昌老</span><span lang="EN-US" style="font-family: 'New MingLiu',serif; color: #C0504D"><br>
	</span><span style="font-family: 新細明體,serif; color: #C0504D">
	　　橫浦大庾嶺有富家子，慕道建庵，接雲水士多年。一日眾建黃錄大齋，方罷，忽有一襤褸道人至，求齋。眾不知恤，或加凌辱，道人題一詞曰：暫游大庾，白鶴飛來誰共語。嶺畔人家，曾見寒梅幾度花。春來春去，人在落花流水處。花滿前蹊，藏盡神仙人不知。末書云：無心昌老來五字、作三樣筆勢，題畢，竟入雲堂良久不出。邇之已不見，徐視其字，深透壁後矣</span><span lang="EN-US" style="font-family: 'New MingLiu',serif; color: #C0504D">‘</span><span style="font-family: 新細明體,serif; color: #C0504D">。始知昌字無心，乃呂公也，眾共歎惋。</span></p>
	<p style="line-height: 150%; margin: 0 0cm" align="left">
	<span style="font-family: 新細明體,serif; color: #C0504D">　　患無心</span></p>
	<p class="MsoSalutation" align="left" style="line-height: 150%; margin-top: 0; margin-bottom: 0">
	<span style="font-family: 新細明體,serif; color: #C0504D">
	　　江西吉水縣大江之濱，有玄壇觀。一日道倡皆下山齋事，止留小童在觀。偶一道人青巾白袍，緩步入觀投宿。小童以師不在拒辭不許，道人索筆題詩壁上云：寨裳攬步尋真宿，清景一宵吟不足。月在寒潭風在松，何必洞天三十六。患無心書詩成擲筆而去。次日師歸，小童備述道人求宿吟詩意。道眾往觀，字勢飄逸不凡，向房內視之，墨跡透壁，方知為純陽祖師筆也，嘉靖三十九年洪水泛濫，觀宇傾圯，而詩壁挺然獨存，灰泥不剝。見者異之，乃為本地勢家強取，異至半途過一嶺，傾落石上，至今尚有灰跡墨痕存焉。</span><span lang="EN-US" style="color: #C0504D"><br>
	</span><span style="font-family: 新細明體,serif; color: #C0504D">　　賓法師</span><span lang="EN-US" style="color: #C0504D"><br>
	</span><span style="font-family: 新細明體,serif; color: #C0504D">
	　　青城山丈人觀黃若谷，風骨清峻，戒行嚴潔，常以天心、符水、三光正黑治疾，良驗。而得人財帛，即以散施貧乏。洞賓詭為賓法師上謁，留月餘，所作符篆，往往吹起皆為龍蛇雲霧，飛去治鬼，召將必現其形。通人言語，足踏成雷，目瞬成電，呵氣成雲，噴唾成雨。又善畫不用筆墨，但含墨水噴紙帛上，自然成山川花木宮室禽獸人物之狀，略加拂拭而已。每畫得錢即市酒，與若谷痛飲。若谷飲素無量，每為賓所困。一日若谷問曰：先生操行異常人，必自神仙中來，還可語吾道否。曰：子左足北斗七星缺其一，奚能成道耶，更一生可也。若谷驚曰：賓公殆聖人矣。蓋其左足下有黑子作北斗七星狀，而缺其一，未嘗為人所知故也。復問壽幾何，洞賓倒書九十四字于壁，作兩圓相圍之，即別去。始悟兩圓相乃呂字，而賓姓其字也。後若谷四十九歲卒，果符倒書之讖。</span></p>
	<p class="MsoSalutation" align="left" style="line-height: 150%; margin-top: 0; margin-bottom: 0">
	<span style="font-family: 新細明體,serif; color: #C0504D">　　同客</span><span lang="EN-US" style="color: #C0504D"><br>
	</span><span style="font-family: 新細明體,serif; color: #C0504D">
	　　熙寧中江南有李先生者，自號同客人。持莎笠輪竽，敲短板，唱漁家傲，又為嗚榔之聲以參之。音清悲激，如在青霄。其詞曰：二月江南山水路，李花零落春無主。一箇魚兒無覓處，風和雨玉龍生甲，歸天去。人或與錢不受，與酒即不辭。後以甲辰二月終，座之無尸。始悟同客者，即呂洞賓也。</span></p>
	<p style="line-height: 150%; margin: 0 0cm" align="left">
	<span style="font-family: 新細明體,serif; color: #C0504D">　　黃襖翁</span></p>
	<p style="line-height: 150%; margin: 0 0cm" align="left">
	<span style="font-family: 新細明體,serif; color: #C0504D">
	　　長沙鍾－將之仲山，嘉定己巳自金陵罷官歸。舟次巴陵南津哺時，俄睹一舟過焉，舟中一黃襖翁風貌奇龐，凝然仁立，熟視仲山良久。仲山窺其蓬中無他物，惟船頭有黑瓶罐十枚，蓬前兩青衣童參差立。仲山意其必徑渡，既而僅行二丈許即回楫，而黃襖翕已復端坐蓬後矣。再熟視仲山良久，俄失船所在。仲山始謂為巨商不與之語，至是恍然驚訝，知其為異人也。翼且往呂仙庵拜禮，真像果儼然，衣黃衣，亦有兩青童侍側。而其貌，則皆與昨日所見者惟肖也。仲山自恨凡目不識真仙，感歎無已，作水調歌頭詞，有更似南津港再遇呂公船之句。次年下世，其後仲山之孫嘗出其祖所繪黃襖翁真像示人，誠為清俊絕俗云。</span><span lang="EN-US" style="font-family: 'New MingLiu',serif; color: #C0504D"><br>
	</span><span style="font-family: 新細明體,serif; color: #C0504D">　　</span></p>
	<p style="line-height: 150%; margin: 0 0cm" align="left"><b>
	<span style="font-family: 新細明體,serif; color: #C0504D">晉謁儒門八條</span><span lang="EN-US" style="font-family: 'New MingLiu',serif; color: #C0504D"><br>
	</span></b><span style="font-family: 新細明體,serif; color: #C0504D">　　謁丁晉公</span><span lang="EN-US" style="font-family: 'New MingLiu',serif; color: #C0504D"><br>
	</span><span style="font-family: 新細明體,serif; color: #C0504D">
	　　丁晉公謂伴鄱陽，洞賓和一秀才往謁，曰：吾唐呂渭之孫也，經史百家，無不通究。因與晉公言君狀貌大似李德裕，他日出處皆如之。後晉公果大拜而竄海外，信似贊皇矣。</span></p>
	<p style="line-height: 150%; margin: 0 0cm" align="left">
	<span style="font-family: 新細明體,serif; color: #C0504D">　　謁張參政</span></p>
	<p style="line-height: 150%; margin: 0 0cm" align="left">
	<span style="font-family: 新細明體,serif; color: #C0504D">　　張公洎早年家居，洞賓謁之，與公洎講《</span><span style="color: #C0504D">
	</span><span style="font-family: 新細明體,serif; color: #C0504D">周易》</span><span style="color: #C0504D">
	</span><span style="font-family: 新細明體,serif; color: #C0504D">，併言《</span><span style="color: #C0504D">
	</span><span style="font-family: 新細明體,serif; color: #C0504D">孟子》</span><span style="color: #C0504D">
	</span><span style="font-family: 新細明體,serif; color: #C0504D">
	存心養氣之旨。公洎在後文章日進，因索紙筆作八分書詩一章，微示他日將佐鼎席之意，卒章曰：功成當在破瓜年。後張果參政，後十六歲卒。俗以破瓜為，二八蓋其讖也。</span><span lang="EN-US" style="color: #C0504D"><br>
	</span><span style="font-family: 新細明體,serif; color: #C0504D">　　謁武昌守</span><span lang="EN-US" style="color: #C0504D"><br>
	</span><span style="font-family: 新細明體,serif; color: #C0504D">
	　　武昌守伴一日對奕，有道人不通姓氏，直前曰：吾國手也。守試與奕，纔下僅八子即曰：太守負矣。守曰：汝子未盈局，安知吾負。道人曰：吾子已分途據要津矣，是以知之。已而果然如是，數局守皆負。俄拂袖去不見，守令人遍城尋之，聞在郡治前吹笛。纔至郡治前，則聞笛聲在束門。至束門，則聞在西門。至西門，則聞在南門。至南門，聞在北門。至北門，則聞在黃鶴樓前。道人走往石照亭中不見，但見亭中有詩曰：黃鶴樓前吹笛時，白蘋紅夢滿江湄。裹情欲訴誰能會，惟有清風明月知。末書一呂字。</span></p>
	<p style="line-height: 150%; margin: 0 0cm" align="left">
	<span style="font-family: 新細明體,serif; color: #C0504D">　　謁鍾弱翁</span></p>
	<p style="line-height: 150%; margin: 0 0cm" align="left">
	<span style="font-family: 新細明體,serif; color: #C0504D">
	　　鍾傳弱翕帥平凍，洞賓幅巾衣白紛衣上謁，從牧童牽黃犢立庭下。弱翁異其氣局閑雅，指牧童曰：道人能詩，可賦此乎。曰：是兒自能之牧童。大書曰：草鋪橫野六七里，笛弄晚風三四聲。歸來飽飯黃昏後，不脫簑衣臥月明。既別，人皆見其擔二大甕，長歌出郭。或報弱翁曰：甕二口，此呂公也。亟追之，不復見矣。</span><span lang="EN-US" style="font-family: 'New MingLiu',serif; color: #C0504D"><br>
	</span><span style="font-family: 新細明體,serif; color: #C0504D">　　謁石國監</span><span lang="EN-US" style="font-family: 'New MingLiu',serif; color: #C0504D"><br>
	</span><span style="font-family: 新細明體,serif; color: #C0504D">
	　　石介守道為國子監直講，一方士稱回叟上謁，袖出詩曰：高心休擬鳳池遊，朱紱銀章寵已優。莫待禍來名欲滅，林泉養浩預為謀。石遜謝不悟其旨，延以酒食。日將夕，叟辭，石留之宿，曰：吾孤雲野鶴，安可留也。既而期年，因賊孔直溫謀逆，石嘗有書與之，坐貶卒。</span></p>
	<p style="line-height: 150%; margin: 0 0cm" align="left">
	<span style="font-family: 新細明體,serif; color: #C0504D">　　謁王岳州</span></p>
	<p style="line-height: 150%; margin: 0 0cm" align="left">
	<span style="font-family: 新細明體,serif; color: #C0504D">
	　　太常博士王綸守岳州，有道人上謁，貌清瘦，短褐不掩肝，語音清圓。綸問世系，回曰：世系不必問，所請教者奕暮耳。與奕，綸素號國手，至是連負。日云暮，乃酌以酒，問何方人，回以詩曰：仙籍班班有姓名，蓬萊倦客呂先生，凡夫肉眼知多少，不及城南老樹精。綸驚訝問已失之矣，庭下煙雲滿然，移時不散。</span><span lang="EN-US" style="font-family: 'New MingLiu',serif; color: #C0504D"><br>
	</span><span style="font-family: 新細明體,serif; color: #C0504D">　　謁石舍人</span><span lang="EN-US" style="font-family: 'New MingLiu',serif; color: #C0504D"><br>
	</span><span style="font-family: 新細明體,serif; color: #C0504D">
	　　石舍人王休因避暑，有襤褸樵夫持斧而前，眉目秀整，議論清快。石問鄉里及世系，曰：老夫生于河南，移居於終南山，呂渭之裔也。所學者《莊子》、《老子》，此外無所為。石曰：終南有佳處。曰：佳處甚多。因舉陶隱居詩曰：終南何所有，所有惟白雲。只可自怡悅，不堪持贈君。石異之，款留二日，極談出有入無、超生離死之法。將別，曰：吾將往岳陽。以丹一粒遺石服之，年九十餘，面如嬰兒。</span></p>
	<p style="line-height: 150%; margin: 0 0cm" align="left">
	<span style="font-family: 新細明體,serif; color: #C0504D">　　巴陵犯節</span></p>
	<p style="line-height: 150%; margin: 0 0cm" align="left">
	<span style="font-family: 新細明體,serif; color: #C0504D">
	　　洞賓行巴陵市，太守出，犯節，前驅執之。太守置諸獄，令書款，日迨脯，無一辭。吏逼之，洞賓曰：須我酒醒。吏曰：汝不憂罪，尚以酒為解也。言未竟，俄失之，但遺一幅紙曰：暫別蓬萊海上游，偶逢太守問根由。身居北斗星杓下，劍挂南宮月角頭。道我醉來真箇醉，不知愁是怎生愁。相逢何事不相認，卻駕白雲歸去休。太守驚曰：此呂翁也。夙興焚香謝過，一日於水盆中見焉。亟召畫史圖之，與滕子京本絕類也。</span></p>
	<p style="line-height: 150%; margin: 0 0cm" align="left">
	<span lang="EN-US" style="font-family: 'New MingLiu',serif; color: #C0504D">
	&nbsp;</span></p>
	<p style="line-height: 150%; margin: 0 0cm" align="left">
	<span style="font-family: 新細明體,serif; color: #C0504D">呂祖誌卷之二竟</span></p>
	<p style="line-height: 150%; margin: 0 0cm" align="left">
	<span lang="EN-US" style="font-size: 9.0pt; color: #C0504D; background: lime">
	&nbsp;</span></p>
	<p style="line-height: 150%; margin: 0 0cm" align="left">
	<span lang="EN-US" style="color: #C0504D; background: lime">#1</span><span style="font-family: 新細明體,serif; color: #C0504D">：『間』原為『問』，據《道藏輯要》本改。</span></td>
        </tr>
		</table>
    <p>　</p>
    <table border="1" cellspacing="1" width="100%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>