<html>

<head>
<meta http-equiv="Content-Type" content="text/html; charset=big5">
<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">
<p>
</p>

<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%">
  <tr width="100%">
    <td width="15%" bgcolor="#FFFFe6">
    <img src="../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">
    <img src="../../../CMTimages/Back_dz.gif" width="420" height="320"> </td>
    <td width="15%" bgcolor="#FFFFe6">
    <img src="../../../CMTimages/right.gif" align="left" width="44" height="600"> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../../CMTS000.htm">
    <img src="../../../CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="100%" id="table1">
      <tr>
        <td width="100%" align="center">
        <img border="0" src="../../../CMTimages/LOGO.gif" width="482" height="71"></td>
        </tr>
		<tr>
        <td width="95%" align="center" height="100%">
        <font size="6" color="#008080">正統道藏電子文字資料庫</font></td>
      </tr>
		<tr>
        <td width="95%" align="center" height="100%">
        <font face="新細明體" color="#800000" size="5">明萬曆正統道藏續道藏</font><font size="3" color="#008080">(CH08)</font></td>
      </tr>
		<tr>
        <td width="97%" align="center">
    <p style="margin-left: 0cm; margin-right: 0cm; margin-top: 0cm; margin-bottom: .0001pt">
	<b><span style="font-size: 24.0pt; font-family: 新細明體,serif; color: #800000">
	消搖墟經</span></b></p>
	<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
	<font color="#800000"><span style="font-size: 12.0pt; font-family: 標楷體">
	經名：消搖墟經。明洪自誠撰。二卷。底本出處《萬曆續道藏》</span></font></td>
        </tr>
		<tr>
        <td width="97%" align="center">
    <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
	<b><span style="font-size: 18.0pt; font-family: 新細明體,serif; color: #943634">
	消搖墟經卷第一</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">　</p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　夫人生墮落世網，彼蠅爭蟻逐輩無論已。即古稱長心逸節，亦往往鍛羽羈足，若轅駒檻烏。然夫，誰能蟬蛻鳳舉，而消搖物外也者，緬惟羽客仙翕。吸雲英，餐石髓，駕紫鳳以翩韆，馭青牛而遊遨。一條華杖，泛雲水之三千。半片柄衣，訪洞天之十二。蒙莊氏所稱消搖遊者，意在斯乎。予性寡諧，謝絕一切世氛，獨紫芝白石，有夙癖焉。洪生自誠氏，新都弟子也。一日擁仙紀一編，徵言於予。予披閱之，青霞紫氣，哎發左右。宛若遊海上而揖旱真，令人飄然欲仙，真欲界丹丘，塵世蓬島也，雖仙有靈根，道有夙契。得皮忘髓，終非升舉向上事。顧塵勞素劫中，定喘拭咪，難名香，啜苦茗，時一露盥玩之，不猶吞火而飲之以冰哉。他日倘逸樊籠而步碧虛，請執是以作玉杵，或不謂無因云。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-size: 18.0pt; font-family: 新細明體,serif; color: #943634">
	消搖墟目</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634"><b>列仙姓氏</b></span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　老子　　　東王公</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　西王母　　赤松子</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　廣成子　　青烏公</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　彭祖　　　鐵拐先生</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　王子喬　　尹喜</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">　李八百　　丁令威</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">　鬼谷子　　劉越</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">　太上老父　白石生</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">　安期生　　東方朔</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">　鍾離權　　馬成子</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">　劉海蟾　　黃安</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">　劉晨　　　浮丘伯</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">　魏伯陽　　張道陵</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">　梅福　　　蕭史</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">　費長房　　黃初平</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">　藍釆和　　麻衣子</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">　麻姑　　　呂純陽</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">　孫登　　　左慈</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　韓湘子　　曹國舅</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　許真君　　葛仙翁</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　何仙姑　　張果老</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　王質　　　黃野人</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　陶弘景　　司馬真人</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">　裴航　　　孫思邈</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">　譚峭　　　許宣平</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">　玄真子　　軒轅集</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">　陳希夷　　雷隱翁</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">　馬自然　　張紫陽</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">　李鼻涕　　歸元子</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">　白玉蟾　　陳泥丸</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">　莫月鼎　　馬丹陽</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">　張三豐</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">老君</span><span lang="EN-US" style="font-family: 'New MingLiu',serif; color: #943634"><br>
	</span></b><span style="font-family: 新細明體,serif; color: #943634">
	　　老子者，太上老君也，累世化身，而未有誕生之邊。迨商陽甲時，分神化氣，始寄胎玄妙玉女八十一年。暨武丁庚辰，二月十五日卯時，降誕於楚之苦縣，瀨鄉曲仁里，從母左腋而生於李樹下。指樹曰：此吾姓也。生時白首面黃，長耳矩目。鼻純骨雙柱，耳有三漏門。美鬚廣顆，疏齒方口，足蹈三五，手把十文。姓李名耳，字伯陽，號日老子，又號曰老聘。周文王為西伯，召為守藏史。武王時，遷為柱下史。乃遊西極、大秦、竺乾等國，號古先生，化導其國。康王時，還歸于周。復為柱下史。昭王二十三年，駕青牛車過函谷關，度關令尹喜，知之求得其道。二十五年，降於蜀青羊肆。會尹喜同度流沙胡域。至穆王時，復還中夏。敬王十七年，孔子問道於老聘，退而有猶龍之嘆。赧王九年，復出散關，飛昇崑崙。秦時，降浹河之濱，號河上公，授道安期生。漢文帝時，號廣成子。文帝遣使詔問之。公曰：道尊德貴，非可遙問。帝即命駕詣之。帝曰：域中有四大，王居一也。子雖有道，猶朕民也。不能屈，何乃高乎。朕足使貧賤富貴。公乃村掌坐躍，冉冉在虛空中，如雲之昇。去地百餘丈，而止於玄虛。良久悅答曰：今上不至天，中不類人，下不居地，何民之有，陛下焉能令富貴貧賤乎。帝悟，方下輩禮謝。授帝道德二經。蓋無世不出，先塵劫而行化，後無極而常存。隱顯莫測，變化無窮。普度天人，莫可具述云。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">東王公</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　東王公，諱倪，字君明。天下未有民物時，鍾化而生於碧海之上，蒼靈之墟。道性凝寂，湛體無為。贊迪玄功，育化萬物。主陽和之氣，理於東方，亦號東王公。凡上天下地，男子登仙得道者，悉所掌焉。嘗以丁卯日，登臺觀望，轉劫昇天之仙，凡有九品。然始昇之時，先拜太公，后謁金母。受事既畢，方得昇九天，入三清。禮太上，而觀元始。漢初，有群兒戲謠於道曰：著青裙，上天門，揖金母，拜木公。時人莫之知，唯子房往拜焉。乃語人曰：此東王公玉童。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">西王母</span></b><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　　西王母，即龜臺金母也。得西華至妙之氣，化生於伊川，姓維，諱回，字婉拎。配位西方，與東王公共理二氣。調成天地，陶鈞萬品。凡上天下地，女子之登仙者，咸所隸焉。居崑崙之圃，聞風之苑。玉樓玄臺九層，左帶瑤池，右環翠水。女五華林，媚蘭青娥，瑤姬玉卮。周穆王八駿西巡，乃執白圭玄璧，謁見王母，復觴母于瑤池之上。母為王謠曰：白雲在天，山林自出。道里悠遠，山川問之。將子無死，尚能復求。後漢元封元年，降武帝殿，進蟠桃七枚於帝。欲欲留核。母曰：此桃非世間所有，三千年一實耳。偶束方朔於牖開窺之。母指曰：此兒已二偷吾桃矣。是日，命侍女董雙成吹雲和之笛，王子登彈八琅之傲，許飛瓊鼓靈虛之簧，安法興歌玄靈之曲，為武帝壽焉。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">赤松子</span></b><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　赤松子，神農時雨師，煉神服氣，能入水不濡，入火不焚，至崑崙山，常止西王母石室中，隨風雨上下。炎帝少女追之，亦得仙俱去。高辛時為雨師，問遊人問。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">廣成子</span><span lang="EN-US" style="font-family: 'New MingLiu',serif; color: #943634"><br>
	</span></b><span style="font-family: 新細明體,serif; color: #943634">
	　　廣成子，軒轅時人，隱居崆峒山石室中。黃帝造焉，問以至道之要。答曰：至道之精，窈窈冥冥。至道之極，昏昏默默。無視無聽，抱神以靜，形將自正，必靜必清，毋勞爾形，毋搖爾精，毋俾爾思慮營營，乃可長生。慎內閉外，多智多敗。我守其一，而處其和。故千二百年未嘗衰老。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">青烏公</span><span lang="EN-US" style="font-family: 'New MingLiu',serif; color: #943634"><br>
	</span></b><span style="font-family: 新細明體,serif; color: #943634">
	　　青烏公，彭祖弟子也。受明師指示，審真仙妙理，乃入華陰山中學道，積四百七十一崴。後服金液而昇天。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634"><b>彭祖</b></span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　彭祖錢鏗，帝顓頊玄孫。至殷末世，年已七百餘歲而不衰。好恬靜，善於補導之術。并服水晶雲母麋角，常有少容。穆王聞之，以為大夫，稱疾不與政事。釆女乘輜餅往，問道於彭祖。具受諸要，因以教王。王試為之，有驗。彭祖知之，乃去，不知所往。其后七十餘年，門人於流沙西見之。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634"><b>鐵拐先生</b></span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　鐵拐先生，姓李，質本魁梧，早歲聞道，修真巖穴。時李老君與宛丘先生，嘗降山齋，誨以道教。一日，先生將赴老君之約於華山，囑其徒曰：吾魄在此，儻游魂七日而不返，若甫可化吾魄也。徒以母疾迅歸，六日化之。先生至七日果歸，失魄無依。乃附一餓草之尸而起。故形跛惡非其質矣。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634"><b>王子喬</b></span><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　　王子喬，周靈王太子晉也。好吹笙，作鳳嗚。遊伊洛之問，道人浮丘公接晉上嵩高山。三十餘年後見相良，謂曰：可告我家，七月七日待我於堠山頭。至期，果乘白鶴駐山頭，可望不可到，俯首謝時人，數日方去。後立祠維氏山下。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634"><b>尹喜</b></span><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　　尹喜，字公文，天水人。初母氏嘗晝寢，夢天下絳霄流繞其身。及喜生時，陸地自生蓮花。及長眼有日精，姿形長雅，垂臂下膝，堂堂有天人之貌。少好學《墳》、《索》、德行仁，不修俗禮。損身濟物，不求聞達。周康王時，為大夫，仰觀乾象，見束方有紫氣西邁，知有聖人，當度關而西，乃求為函谷關令。預敕關吏孫景曰：若有形容殊俗，車服異常者，勿聽過。時昭王二十三年七月，老君果乘白輿，駕青牛，欲度關。關吏入白喜，喜曰：今我得見聖人矣。即具朝服，出迎，跪伏邀之。曰：願暫留神駕。老君謝曰：吾貧賤老叟，居在關東，田在關西，今暫往取薪，何故見留。喜復稽首曰：久知大聖當來西遊，暴露有日，願少憩神駕。老君曰：聞開道竺乾，有古先生，是以身就道，經歷子關，何過留耶。喜曰：觀大聖神姿超絕。乃天上至尊，邊夷何足往觀。老君曰：子何所見而知。喜曰：去冬十月，天理星西行過昂。自今月朔，融風三至。束方真氣，狀如龍蛇而西變，此大聖人之徵。老君乃怡然吠曰：善哉，子之知吾，吾亦已知子矣。喜再拜曰：敢問大聖姓字。老君曰：吾姓字渺渺，從劫至劫，非可盡說。吾今姓李，字伯陽，號日老聰。喜於是就官舍設座供養，行弟子禮。老君乃為喜留關下百餘日，盡傳以內外修煉之法。時老君之御者徐甲，少賃於老君，約日顧百錢，至關時，當七百三千萬錢</span><span lang="EN-US" style="font-family: 'New MingLiu',serif; color: #943634">p</span><span style="font-family: 新細明體,serif; color: #943634">甲見老君去官遠適，亟來索錢。老君謂曰：吾往西海諸國還，當以黃金什直償爾。甲如約及至問，遂青牛於野。老君欲試之，乃以吉祥草化為一美女，行至牧牛之所，能以言戲甲。甲惑之欲問，遂負前約，乃詣關令，訟老君索傭錢。老君謂甲曰：汝隨我二百餘年，汝久應死，吾以太玄生符與汝，所以得至今日，汝何不念此，而乃訟吾。言訖。符自口中飛出，甲自成一白骨。喜乃為甲叩頭，請赦其罪，以賜更生。老君復以太玄生符投之，甲即立生。喜乃以錢償甲。而禮遣之。一日。老君謂喜曰：古先生者，即吾之身。嘗化乎竺乾，今將返神，還乎無名，吾今逝矣。喜叩首請侍行。老君曰：吾遊乎天地之表，嬉乎玄冥之問。四維八極，上下無邊。子欲隨吾，烏可得焉。喜曰：入火赴淵，下地上天，灰身沒命，願隨大仙。老君曰：汝雖骨相合道。然受道日淺，安得行化諸國也。於是復以《道德五千言》授之，期曰：千日之外，可尋吾於屬青羊之肆也。言訖，身坐雲華，冉冉昇空。光燭館舍，五色玄黃，良久乃歿。喜目斷雲霄，涕泣扳戀，名之曰：《西昇經》。喜乃屏絕人事，自著書九篇，號《關尹子》。至丁巳歲，即往西屬尋訪青羊之肆。老君以甲寅年昇天，至乙卯歲，復從太微宮分身，降生於蜀國，太官李氏之家。已先救青龍化生為羊，色如青金，常在所生嬰兒之側，愛玩無歌。忽一日失羊，童子尋覓得於市肆。喜至蜀，褊問居人無青肆者。忽見童子牽羊，因問此誰家羊？牽欲何往？童子答曰：我家夫人生一兒，愛玩此羊，失來兩日，兒啼不止，今卻尋得，欲還家。喜即囑曰：願為告夫人之子云：尹喜至矣。童子入告，兒即賑衣而起曰：令喜前來。喜既入其家，庭宇忽然高大，涌出蓮花之座，兒化數丈白金之身，光明如日，項有圓光，坐於蓮花座上。舉家驚怪。兒曰：吾老君也。太微是宅，真一為身。主客相因，何乃怪耶。喜將慰無量，稽首言曰：不謂復奉天顏。老君曰：吾向留子者，以子初受經訣，未克成功，是以待子於此。今子保形煉色，已造真妙。心結紫絡，面有神光。金名表於玄圃，玉扎擊於紫房也。即命五老上帝，四極鑑真，授喜玉冊金文，號文始先生。位為無上真人，居二十四天王之上，統領八萬仙士。自此方得飛騰虛空，參得龍駕。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634"><b>李八百</b></span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　李八百，蜀人，名真。居筠陽五龍岡，歷夏、商周。年八百歲。動行則八百里，時人因號為李八百。或隱山林，或居塵市。又修煉於華林山石室，丹成還蜀中。周穆王時，居金堂山，蜀人歷代見之，號紫陽真君。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634"><b>丁令威</b></span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　丁令威，本遼束人。學道於靈虛山，後化鶴歸。集華表而吟，曰：有烏有烏丁令威，去家千歲今未歸。城郭如故人民非，何不學仙塚紫紫。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634"><b>鬼谷子</b></span><b><span lang="EN-US" style="font-family: 'New MingLiu',serif; color: #943634"><br>
	</span></b><span style="font-family: 新細明體,serif; color: #943634">
	　　鬼谷子，春秋時人。姓王，名翎。嘗入雲夢山採藥得道，顏如少童，居青溪之鬼谷。蘇秦，張儀往問道，三年辭去。子遺之書曰：二足下功名赫赫，但春華至秋，不得久茂。今二子好朝露之榮，忽長久之功。輕喬松之永延，貴一旦之浮爵。夫女愛不極席，男歡不畢輪，痛哉。鬼谷處人問數百歲，後不知所之。有《餘符》、《鬼谷子》二書行於世。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634"><b>劉越</b></span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　劉越，周時有匡先生，名續，修於南蟑山。時有一少年，數來相訪，言論奇偉，先生異之。問曰：睹子風，猷有日矣。僭問鄉邦姓字。答曰：姓劉，名越，居在山之左。山下有石，高二丈許，叩之，即當相延。先生如其語訪之，叩石，石忽自開，雙戶洞啟。一小鬢迎先生，行數十步，繼有二青衣絳節前導。漸見臺榭參差，金碧掩映。珍禽奇獸<span style="background-color: #00FF00">#1</span>，草木殊異。真人冠玉冠，朱綬劍佩來迎。先生意欲留居之，真人謂先生曰：子陰功未滿，後會可期，他日相從未晚也。飲玉酒三爵，延齡保命湯一啜而出。先生返顧所叩之石，宛然如初。他日復叩，無所應矣。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634"><b>太山老父</b></span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　太山老父者，莫知其姓名。漢武帝束巡狩，見老父鋤于道問，狀如五十許人，而面若童子。頭上白光高數尺，怪而問之。老父答曰：臣年八十五時，衰老垂死，頭白齒落。有道士教臣絕穀，服木飲水，并作神枕，枕中有三十二物。其二十四物，以象二十四氣，其八物以應八風。臣導行之，轉老為少。髮白更黑，齒落更生，日行三百里。臣今年八十矣。武帝愛其方，賜之金帛。老父後入太山中，或十年五年一還鄉里，三百餘年乃不復還也。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634"><b>白石生</b></span><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　　白石生，中黃丈人弟子。彭祖時，已二千餘歲。不愛飛昇，但以長生為貴而已，以金液為上藥，家貧不能得。養猜牧羊十數年，致富萬金，乃買藥服之。嘗煮白石為糧，因就白石山居，遂號白石生。亦時食脯，亦時辟穀。曰：能行三四百里，顏色如三十許人。或問何以不愛飛昇，答曰：天上未必樂於人問也。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634"><b>安期生</b></span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　安期生，瑯琊阜鄉人。賣藥海邊，時人皆呼千歲公。秦始皇請見，與語三夜，賜金帛數萬，出於阜鄉亭皆置去。留書并赤玉烏一量為報。曰：後千歲求我於蓬萊山下。始皇遣使者數輩入海求之，未至蓬萊山輒遇風波而還。乃立祠阜鄉亭並海邊十處。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634"><b>東方朔</b></span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　東方朔，字曼倩。嘗出經年，兄曰：汝經年一歸，何以慰我。對曰：朔暫之紫泥海，有紫水污衣，乃過虞淵湔洗，朝發中還，何云經年。漢武帝時，上書曰：臣朔，少失父母，長養兄嫂。今年二十二，長九尺三寸。口若懸珠，齒若編貝。勇若孟賁，捷若慶忌。廉若鮑叔，信若尾生，若此可以為天子臣矣。臣朔冒死再拜以聞。朔文辭不遜，高自稱譽。上偉之令，待詔公車。又遷待詔金馬門。賜之食於前，食盡，懷其餘肉，衣盡汙。數賜縑帛，擔褐而去。嘗用所賜錢帛，取少婦於長安中，一歲即棄去。更取所賜物，盡填之女子，人皆笑之。朔曰：如朔所謂，避世於朝廷問者。時酒酣據地，歌曰：陸沉於俗，宮殿可以避世。全身何必深山之中，蒿廬之下。朔將死，謂同舍郎曰：天下人無能知朔，知朔者，惟大伍公耳。朔亡後，武帝召大伍公問之，答以不知。帝曰：公何所能。曰：頗善星曆。帝問諸星具在度否。曰：諸星皆在，獨不見歲星四十年，今復見耳。帝仰天嘆曰：東方朔在朕傍十八年，而不知為歲星。因慘然不樂。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634"><b>鍾離權</b></span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　鍾離權，燕臺人，後改名覺，字寂，道號王陽子，又號雲房先生。父為列侯宦雲中，誕生真人時，異光數丈，侍衛皆驚。真人頂圓額廣，耳厚眉長，目深鼻聳，口方頰大，唇臉如丹，乳遠臂長，如三歲兒，晝夜不聲，第七日躍然而言，曰：身遊紫府，名書玉京。及壯，仕漢為大將，征吐蕃失利，獨騎奔逃，山谷迷路，夜入深林，遇一胡僧，蓬頭拂額，體掛草衣，引行數里，見一村莊。曰：此東華先生成道處，將軍可以歇息矣。揖別而去。真人未敢驚動莊中，良久聞人語云：此必碧眼胡人饒舌也。一老人披白鹿裘，扶青藝杖。抗聲前曰：來者非漢大將軍鍾離權耶，汝何不寄宿山僧之所。真人聞而大驚，知為異人。是時方脫虎狼之穴，遽有鸞鶴之思，乃回心向道，一辰求度世之方。於是老人授長生真訣及金丹火候，青龍劍法。真人辭去，回顧莊居，不見其處。後再遇華陽真人，傳以太乙刀圭，火符內丹。雲游至魯，居鄒城，入崆峒於紫金四皓峰居之。得玉匣秘訣，遂仙去。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634"><b>馬成子</b></span><b><span lang="EN-US" style="color: #943634"><br>
	</span></b><span style="font-family: 新細明體,serif; color: #943634">
	　　馬成子，秦扶風人。性喜恬退，不樂紛榮。嘗自嘆曰：人生若流電爾，奈何久戀塵寰中。於是棄家訪道，入蜀之鶴嗚山石室中，修煉二十餘年。後遇異人授以神丹，曰：氣為內丹，藥為外丹，子得此服之，當列為一仙矣。言訖而去。成子遵其術行之，遂白日昇天。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634"><b>黃安</b></span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　黃安，代群人。年萬歲餘，貌若童子囉常服硃砂，舉身皆赤，不著衣，坐一神龜，龜廣二尺。時人問安坐龜幾年。曰：三千歲乃一出頭，我得龜以來已五出頭矣。行則負龜而趨。漢武帝聞其異，乃與論虛無神仙之事，帝每屈禮焉。及封泰山，詔董謁，李克，孟岐，郭瓊，黃安五人同輦，謂之仙臣。帝崩，後不知所之。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634"><b>劉海蟾</b></span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　劉玄英，號海蟾子。明經，事燕主劉守光為相。雅喜性命，欽崇黃老。一日，忽有道人自稱正陽子來謁，海蟾邀坐堂上，待以賓禮。道人為演清靜無為之宗，金液還丹之要，既竟，乃索鸚卵十枚，金錢十文，以一文置之几上，累十卵於金錢，若浮圖之狀。海蟾警異之曰：危哉。道人曰：人居榮祿之場，履憂患之地，其危殆甚。復盡以其錢劈破擲之，遂辭去。海蟾縣此大悟，遂解印辭朝，易服從道，遁邇終南山下。丹成尸解，有白氣自頂門出，化鶴沖天。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634"><b>浮丘伯</b></span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　浮丘伯，姓李，隱居嵩山。服黃精二十年，髮自返黑，齒落更生，久之道成，白日飛升。嘗作原道歌云：虎伏龍亦藏，龍藏先伏虎。但畢河車功，不用提防拒。諸子學飛仙，狂迷不得住。左右得君臣，四物相念護。乾坤法象成，自有真人顧。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634"><b>劉晨</b></span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　劉晨，刻縣人。漢永平中，與阮肇入天台採藥，路迷不得返，經十三日，饑渴甚，望山上有桃實，共取食之，下山取澗水飲，見一杯流出，中有胡麻飯焉。二人喜曰：此近人家矣。遂度山出一大溪，溪邊有二女，色甚美，顧笑曰：劉、阮二郎捉杯來耶。劉、阮異之，二女懼然如舊。曰：來何晚耶。即邀還家，南壁束壁各有羅帷絳帳。命侍女具僎，有胡麻飯，山羊脯，甚甘美。食畢行酒，俄有草女待桃，笑曰：賀汝婿來。酒酣作樂，夜半各就一帳宿，婉熊殊絕。至十日求還，苦留半年。氣候草木常似春，百烏啼陶，歸思更勿。二女曰：罪根未滅，使若等圭此。遂指示還路，及歸，鄉邑零落，已七世矣。再往女家，尋覓不獲，晉太康八年，失二人所在。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634"><b>魏伯陽</b></span><b><span lang="EN-US" style="color: #943634"><br>
	</span></b><span style="font-family: 新細明體,serif; color: #943634">
	　　魏伯陽，昊人。性好道術，不樂仕，自乃入山作神丹。時三弟子丹，兩弟子心不盡誠。丹成，試之。曰：金丹雖成，當先試之大犬，無患方可服，若犬死，不可服也。伯陽即以丹與犬食之，犬即死。伯陽曰：作丹未成，無乃未得神明意耶，服之恐復如犬，奈何。弟子曰：先生服之不。伯陽曰：吾皆違世路，委家于此，不得仙吾亦恥歸，死與生同，吾當服之。伯陽服丹入口即死。一弟子曰：師非凡人也，服丹而死，得無有意乎。亦服之，入口亦死。二弟子乃相謂曰：作丹求長生，爾今服丹即死，不如不服。乃共出山，為伯陽及死弟子求殯具。伯陽即起，將煉成妙丹，納死弟子及犬口中，須臾皆活，於是將服丹弟子姓虞者同犬仙去。逢入山伐薪人作手書寄謝二弟子。嘗作《參同契》凡二卷，其說似解《周易》，其實假借爻象以寓作丹之旨。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634"><b>張道陵</b></span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　張道陵，字輔漢。子房八世孫。身長九尺二寸，龐眉廣顆，</span><span lang="EN-US" style="font-family: 'New MingLiu',serif; color: #943634">·</span><span style="font-family: 新細明體,serif; color: #943634">朱頂綠睛，隆準方頤，目有三角，伏犀貫頂，垂手過膝。龍蹲虎步，望之儼然。漢光武建武十年，生於天目山。母初夢大人自北魁星中降至地，以蕾薇香授之。既覺，滿室異香，經月不散，夢而有孕。及生日黃雲籠室，紫氣盈庭，室中光氣如日月。七歲通《道德經》、河洛圖緝之書，皆極其奧。舉賢良方正，身雖仕而志在修煉。入蜀，愛蜀中溪嶺深秀，遂隱於鶴嗚山。弟子有王長者，習天文，通黃老，相與煉龍虎大丹。三年丹成，真人年六十餘，餌之，若三十許人。與王長入北嵩山，遇繡衣使者，告曰：中峰石室藏《上三皇內文》，《黃帝九鼎太清丹經》得而修之，乃昇天也。於是真人齋戒七日，入石室，堂然有聲，掘地取之，果得丹書。精思修煉，能分形散影。每泛舟池中，誦經堂上，隱几對客，杖華行吟，一時並起，人皆莫測。西城房陵間有白虎神，好飲人血，每歲其鄉殺人祭之，真人召其神戒之，遂滅。又梓州有大蛇，時吐毒霧，行人中毒輒死，真人以法禁之，不復為害。順帝壬午歲正月十五夜，真人在鶴嗚山夢覺，惟聞鑾佩珊珊，天樂隱隱。瞪目束瞻，見紫雲中素車一乘，車中一神人，容若冰玉，神光照人，不可正視。車前一人動真人，曰：子勿驚怖，即太上老君也。真人禮拜。老君曰：近蜀中有六大鬼神，枉暴生民，深可痛惜。子其代吾治之，以福生靈。則子功無量，而名錄丹臺矣。乃授以正一盟威秘錄，三清眾經九百三十卷。符錄，丹鼇，秘訣七十二卷。雌雄劍二把，都功印一枚。且曰：勻子千日為期，後會闆苑。真人乃叩頭，領訖。日味秘文，按法遵修。時有八部鬼帥，各領鬼兵動億萬數，周行人問，暴殺萬民，枉夭無數。真人奉老君誥命，佩盟威秘錄，往青城山置琉璃高座，左供大道元始天尊，右置三十六部真經。立十絕靈幡，周匝法席。嗚鍾扣磬，布龍虎神兵。眾鬼即挾兵刃矢石來害真人，真人舉手一指，化為一大蓮花拒之。鬼眾復持火千餘炬來，真人舉手一指鬼反自燒，遙謂真人曰：師自住峨媚山，何為來侵奪我居處。真人曰：汝等殘害眾生，所以來伐汝，檳之西方不毛之地，奉老君命也。自今速當遠避，勿復行病人問，如違即當談戮無留種。鬼王不服，次日復會六大魔王，率鬼兵百萬環攻，真人乃以丹筆一畫，眾鬼盡死，惟六魔王仆地不能起，扣頭求生。真人不顧，復以丹筆一裁，此山遂分為二。六魔王欲度不能，始大聲哀求，願往西方娑羅國居止焉。真人乃許之，倒筆再畫，六魔群鬼悉起，真人命王長肩一大石為橋度之。真人猶欲服其心，謂之曰：試與爾各盡法力。六魔曰：惟命真人投身入火，即足履青蓮而出。鬼帥投火，為火所燒。真人入水，乘黃龍而出。鬼帥入水，為水所溺。真人以身入石，透石而出。鬼帥投石，纔入一寸，真人呎神符一道，左手指之，鬼斃。右手指之，復生，鬼帥左右指無生無死。鬼帥化八大虎轟攫而來，真人化一獅子逐之。鬼帥化八大龍欲來擒師，一真人化金翅烏啄龍目睛。鬼帥作五色雲昏暗天地，真人化五色日炎光輝灼，雲即流散。鬼帥變化技窮，真人乃化一大石，可重萬餘斤，以藕絲懸之鬼帥營上。令二鼠爭齧其絲欲墮，鬼帥同聲哀告，再不虐害生民。真人遂命六大鬼王歸於北鄧，八部鬼帥竄於西域。鬼眾猶躊跚不去，真人乃口動神符一道，飛上層霄，須臾風雨雷電，刀兵畢至，群鬼滅影而遁。真人至蒼溪縣雲臺山，謂王長曰：此山乃吾成功飛騰之地也。遂卜居修九還七返之功。一日復聆鸞珮天樂之音，真人整衣叩伏，見老君千乘萬騎來集，雲際徘徊不下。真人再拜，老君乃命使者告曰：子之功業，合得九真上仙。吾昔使子入蜀，但區別人鬼以布清今之化，而子殺鬼過多，又擅興風雨、役使鬼神，陰景翳晝，殺氣穢空。殊非大道好生之意，上帝正責子過，所以吾不得近子也。子且退居，勤行修謝。吾待子於無何有鄉，上清八景宮中。言訖，聖駕昇去。真人遂依告文，與王長遷鶴嗚山。謂弟子趙昇曰：彼處有妖，當往除之。及至，值十二神女笑迎於山前，因問曰：此地有鹹泉何在。神女曰：前大漱是毒龍處之。真人遂書一符，化為金翅烏，向漱上盤旋。毒龍驚，舍漱而去，遂得鹹泉，後居民煮之有鹽。十二神女各出一玉環來獻。曰：妾等願事箕篇。真人受其環，以手緝之，十二環合而為一。謂曰：吾投此環</span><span lang="EN-US" style="font-family: 'New MingLiu',serif; color: #943634">·</span><span style="font-family: 新細明體,serif; color: #943634">于井中能得之者，應吾夙命也。神女競解衣入井，爭取玉環。真人遂掩之盟曰：令作井神，無得復出。彼方之民，至今不罹神女之害，而獲鹹井之利。真人重修二十年，乃復領趙昇、王長往鶴嗚山。一日午時，忽見一人黑積絹衣佩劍，捧一王函進曰：奉上清真符召真人遊闖苑。須央有黑龍駕一紫舉，玉女二人引真人登車，旋踵至闕，群仙禮謁。良久忽二青童朱衣絳節前導，曰：老君至矣。乃相與騰空而上，至一殿，金諧玉砌。或謂真人曰：將朝太上元始天尊也。真人整衣趁進殿上，移時，殿上動青童，諭真人以正一盟威之法，使世世宣布為人問天師，勸度未悟、仍密諭飛昇之期。真人受命，乃復還鶴嗚山。桓帝永壽元年正月七日五更初，長、昇見空中老君駕龍輿，命真人乘白鶴同往成都，重演正一盟威之旨，說《北斗南斗經》畢，老君復去。真人欲留其神跡，乃於雲臺西北半崖問，舉身躍入石壁中，自崖頂而出，其山因成二洞。九月九日，在巴西赤城渠亭山中，上帝遣使者持玉冊授真人正一真人之號，諭以行當飛昇。真人乃以盟威都功等諸品秘錄，斬邪二劍，玉冊玉印以授其長子衡。日謂長、昇曰：尚有餘丹，二子可分餌之，今日當隨吾上昇矣。亭午群仙儀從畢至，天樂擁道於雲臺峰，白日昇天。時真人年一百二十三歲也。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634"><b>蕭史</b></span><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　　蕭史，得道好吹簫。奉穆公以女弄玉妻之，遂教弄玉吹簫作鳳嗚。有鳳來止其屋，公為作鳳臺。后弄玉乘鳳，蕭史乘龍，其昇天去。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634"><b>梅福</b></span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　梅福，字子真，壽春人。仕漢為南昌尉，見王莽專政，嘆曰：生為我酷，形為我辱。知為我毒，身為我栓桔。遂棄家求仙，遍遊雁蕩，南閩諸山。至仙霞山，遇空同仙君，授以內外丹法。謂福曰：汝緣在飛鴻山。福遂往結庵修煉，丹成，復遠壽春。一日紫霧浮空，金童玉女捧韶控鸞下，福拜韶辭家，乘鸞而去。人見福於宋元豐問，封壽春真人。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634"><b>黃初平</b></span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　黃初平，晉丹谿人。年十五收羊遇道士，引至金華山石室中四十餘年。其兄初起尋之不獲，後遇道士善卜，起問之。曰：金華山中有一牧羊兒。初起即往見初平，問羊安在。曰：在山束。往視之，但見白石磊磊。初平叱之，石皆成羊。初起亦亦棄妻子學道，後亦成仙。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634"><b>費長房</b></span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">
	　　費長房，汝南人。曾為市緣，有老翁賣藥于市，懸一壺於肆頭，及市罷，輒跳入壺中。市人莫之見，惟長房於樓上睹之異焉。因往再拜。翁曰：子明日更來。長房旦日果往，翁乃與俱入壺中，但見玉堂廠麗，旨酒甘肴，盈衍其中。共飲畢而出，翁囑不可與人言。後乃就長房樓上曰：我仙人也，以過見責人問。我今去，子寧能相隨乎。樓下有少酒與卿為別。長房使<span style="background-color: #00FF00">#2</span>十人扛之猶不能舉，翕笑而以一指提上。視器如有一升許，而二人飲之終日不盡。長房心欲求道，而念家人為憂。翕知，乃斷一青竹使懸之舍後，家人見之長房也，以為縊死，大小驚號，遂殯殮之。長房立其傍，而眾莫之見。於是隨翁入山，踐荊棘於群虎之中，留使獨處，長房亦不恐。又外長房於空室，以朽索懸斤石於其上，眾蛇競來齧索欲斷，長房亦不移。翁還撫之曰：子可教也。復使食糞，糞中有三蟲，臭穢特甚。長房意惡之。翁曰：子幾得道，恨於此不成，奈何。長房辭歸，翕與一竹杖曰：馴此任所之，頃刻至矣，至當以杖投葛陂中。長房乘杖須臾來歸，自謂去家適經旬日，而已十餘年矣。即以杖投陂，顧視則龍也。家人請其死久，驚訝不信。長房曰：往日所葬竹杖耳。乃發塚剖棺，杖猶存焉。遂能醫療眾病，鞭笞百鬼。又嘗食客而使使至宋市鮮，須臾還乃飯。桓景嘗學于長房，一日謂景曰：九月九日，汝家有大災，可作絳囊盛茱萸繫臂上，登高山，飲菊花酒，禍可消。景如其言，舉家登山，夕還，見牛羊鸚犬皆暴死焉。</span><span lang="EN-US" style="color: #943634"><br>
	</span><span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634"><b>藍釆和</b></span><span lang="EN-US" style="color: #943634"><br>
	</span><span style="font-family: 新細明體,serif; color: #943634">
	　　藍釆和，不知何許人，常衣破被衫，六銬黑木腰帶闊三寸餘。一腳著靴，一腳銑足。夏則衫內加絮；冬嘗外雪中，氣出加燾。每於城市乞索，持大拍板，長三尺餘，醉而踏歌，老少皆隨看之，似狂非狂。歌詞率爾而作，皆神仙意，人莫之測。得錢則用繩穿拖之而行，或散失亦不顧，或贈貧者，或與酒，遂周遊天下。人有泊兒童時見之者，及班白見之，顏狀如故。後於濠梁酒樓上飲酒，聞有笙簫聲，忽然乘鶴而上，擲下靴衫、腰帶、拍板，冉冉而去。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634"><b>麻衣子</b></span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　麻衣子，姓李，名和。生而鉗髮美姿，稍長厭世穢腐，遂入終南山，忽遇一道者，授以道秘。戒之曰：南陽之問，湍水之陽，有山靈堂岩洞，其旁神開汝鄉，汝則往之，可以翕神于蒼茫。麻衣往求之，遇樵者導其處，居洞中十有九年。晉義熙問大旱，居民張奭率眾請雨，麻衣以無術答之，請者不輟。是夕有少年十二人謂麻衣曰：若再請，但許之，麻衣怪而諾之。翌日果大雨。十二人復來拜曰：吾屬龍也，上帝以師道業成，令輔師行化耳。劉宋大明初年，百有一歲，儼坐而尸解。</span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634"><b>麻姑</b></span><span lang="EN-US" style="font-family: 'New MingLiu',serif; color: #943634"><br>
	</span><span style="font-family: 新細明體,serif; color: #943634">
	　　麻姑，仙人王方平之妹。漢桓帝時，方平降蔡經之家，曰：汝當得度世，故來教汝。但汝氣少肉多，未能即上天，當作尸解。乃告以要言而去。經後忽身發熱如火，三日肉消骨直，入室以被自覆，忽然失其所在，視其被中但有形如蛇蛻。後十餘年忽還家，語家人曰：七月十日王君復來，當作酒數百斛以待。其日方平果著遠游冠，乘五龍車，前后麾節，旌旗導衛，如大將軍。侍從既至，從官皆隱。經父兄參畢，方平乃遣人迎麻姑。少頃麻姑至，經舉家見之，年可十八許，頂中作髻，餘髮散垂至腰。錦衣繡裳，光彩耀目。坐定，自進行廚，僻麟脯，器皆金玉。時經婦新產，麻姑見之，乃曰：噫，且止勿前。索少許米來擲地皆成丹砂。方平笑曰：麻姑猶作少年戲也。姑云：接侍以來，束海三為桑田，蓬萊水又淺矣。方平亦曰：聖人皆言海中將復揚塵也。麻姑手似烏爪，蔡經私念背癢，時得此爪搔之佳。方平即知，乃鞭經背曰：麻姑神人也，汝謂其爪可搔背癢耶。方平去，麻姑亦辭去。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 新細明體,serif; color: #943634">　　</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<b><span style="font-family: 新細明體,serif; color: #943634">消接墟經卷第一竟</span></b></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span lang="EN-US" style="font-family: 標楷體; color: #943634">&nbsp;</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #943634">＃１『珍禽奇獸』原為『珍珍禽奇獸』，據文義刪『珍』字。</span></p>
	<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
	<span style="font-family: 標楷體; color: #943634">＃２『使』原為『便』，據文義改。</span></td>
        </tr>
		</table>
    <p>　</p>
    <table border="1" cellspacing="1" width="100%" id="table2" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt"><font color="#800000">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    </td>
    <td width="15%"></td>
  </tr>
</table>
</div>
</body>
</html>