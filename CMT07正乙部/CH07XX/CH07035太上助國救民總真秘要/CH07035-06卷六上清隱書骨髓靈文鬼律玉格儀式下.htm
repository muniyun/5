<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">






<title>道教學術資訊網站</title> 
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
<font face="新細明體" color="#800000">width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</font>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <img src="../../../CMTimages/left.gif" align="right" width="44" height="600"></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <img src="../../../CMTimages/right.gif" align="left" width="44" height="600"><font face="新細明體" color="#800000">
    </font> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <a target="_parent" href="../../CTCWRI-XDJDQJ.htm">
    <img src="../../../CTCWRI-MTS/CMTimages/gotop.gif" alt="index.gif (3505 bytes)" border="0" width="60" height="60"></a></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO-1.jpg" width="482" height="71"></td>
      </tr>
      <tr>
        <td width="95%" align="center" height="100%">
        <font size="5" color="#008080" face="新細明體">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="5" color="#800000" face="新細明體">正一部</font><font size="3" color="#800000" face="新細明體">(CH08)</font></td>
      </tr>
		<tr>
        <td width="95%" align="center" height="100%">
        <p style="margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-size: 24.0pt; font-family: 新細明體; color: #993300">
		太上助國救民總真秘要</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span style="font-family: 標楷體; color: #993300">
		經名：太上助國救民總真秘要。宋元妙宗編。十卷。底本出處：《正統道藏》正一部</span><span style="font-family: 新細明體; color: #993300">。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 18.0pt; font-family: 新細明體; color: #993300">
		太上助國救民總真秘要卷之六</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 10.0pt; font-family: 新細明體; color: #993300">
		洞幽法師元妙宗編</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">上清隱書骨髓靈文鬼律玉格儀式下</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　</span><span style="font-size: 10.0pt; font-family: 新細明體; color: #993300">凡十門。共一百一十五條。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">道法門</span></b><span style="font-size: 8.0pt; font-family: 新細明體; color: #993300">二十七條</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸行法官，乃陽行陰報，并依式歲考功績，如能止邪抑非，治困拯危，度死超生，含靈受賜，解除冤仇者，依儀遷職。如傍循私曲，隨曲隨惡長姦者，許三官紏察，以聞當議，重行黜責。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　諸發遣文字，危急行劄子，限當時。</span><span style="font-size: 8.0pt; font-family: 新細明體; color: #993300">謂病篤，會問陰府天曹，命數延促之類。</span><span style="font-family: 新細明體; color: #993300">次緊牒城隍，限一日。次申東嶽，立獄催鬼神，限二日。常程給限，并不過三日。輒有留滯半日，杖一百。涉私故，徒一年。情重者，加一等。在道阻節者，以其罪罪之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　諸應管東嶽差到神將吏兵，三年一替，</span><span style="font-size: 8.0pt; font-family: 新細明體; color: #993300">一年一替者聽</span><span style="font-family: 新細明體; color: #993300">。并具勞績過犯，報本嶽考察賞罰。仍於去替一月前，預差替兵。願留再任者，關本嶽。應替不替，不應替而替者，杖一百。有故者，勿論。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸神將被命報應，稽遲者，杖一百。緣事害人，受賂者，徒二年。天兵將吏，仍具所犯因依奏聞。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸行法事，有不便者，不得擅行改易，即時奏請，以俟報應，</span><span style="font-size: 8.0pt; font-family: 新細明體; color: #993300">謂如遣鬼不去，即符使不靈神之類</span><span style="font-family: 新細明體; color: #993300">。違者徒二年。非行法官，輒干預者，徒三年。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸差使鬼神不任職，誤取生人魂魄，或令發狂致疾者，流二千里。因而害人性命，加二等。毀法不遵者，處死。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸行法官所至，許帶符印。隨行在處，稱行司。應有須索呼召將吏等，輒違戾者，徒一年。干仙班者，具事因奏聞。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸承受文字遺墜者，獲時經驅邪院自陳，檢會別行，仍責限追尋，不獲者，杖一百。限內尋獲，與免罪。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸鬼神應送所置，輒違而不往者，流三千里。累犯者，處死。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸神將吏兵等，因追攝鬼祟，殘害受賂者，徒二年。若隱庇縱令逃避者，以犯人罪罪之。若罪人在壇顯驗通露後，忽因事身死者，具將吏所責情狀奏聞。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸神將名山大川城隍社令，及三品神眾，凡遇承受驅邪院文字，并須驗認印記，嚴謹護持，速具報應，輒有輕易者，徒二年。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸鬼神等，受驅邪院發遣，經宿不離當處者，一日徒一年，十日加一等，罪止徒三年。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸邪祟經驅遣，而六甲土公司命等神，輒隱藏不發去者，徒三年。因而害人性命者，流三千里。天曹降旨留住者，勿論。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸民人有事，告訴行法官，受接不行，雖行而苟簡，及妄入鬼神罪目者，杖一百。不候告，而別指事故行遣者，非。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸當職之神，輒與民人婦女私通者，流三千里。情理重者，奏裁。如地分鬼神犯者，加一等。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸鬼神無故害人性命，及偷盜人間財物，不受咨懇，被捉者，處死。所屬城隍土地等，故縱者，同罪。失覺察者，杖一百。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸被使鬼神不即時往幹者，杖一百。緊切事干人命，徒二年。因而至死，流三千里。受敕符，違而不去者，處死。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸蝗蟲旱濟天霜雪雹害民稼穡，本地分神眾不能救濟，驅邪院差將吏同力止絕，違者，杖一百。事干天曹時行年災，許具章表奏聞。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸神將吏兵，應使而不使，不應使而使者，一人杖一百，十人加一等，罪止徒三年。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸救濟民人疾苦，合用干礙神鬼，呼召輒不到者，流三千里。雖到而不協心搜捕幹捷者，徒二年。天府差幹他事者，勿論。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸天行疫疾，令人患瘡腫走痛之類，隸十二年，王統行所主神鬼，受驅邪院遣除，事合遵&#31104;天曹拘收者，即時報應，具奏上界，違者，杖一百。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸山川土地司命城隍，受命搜捕邪祟，輒有違滯故縱，於經歷地分害人者，直送東嶽處斷。主者失覺察，杖一百。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		　　諸提舉城隍社令有過者，具奏北極，取旨三官紏察。關驅邪院施行。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸方境內，遇年災大疫，損傷人民、牛馬畜獸之類，被告，即關年王神收毒，仍奏知上界，違者，杖一百。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸囹圄久淹受苦之人，所犯非辜，實負冤屈，諸處雪理不明，即委當處城隍嶽神顯諭推勘，官吏省悟實情，立為與決，違者，徒一年。如囚人實犯陰譴者，勿論。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸神將天丁兵吏，輒離行法官者，杖一百。遇有急闕，許於近便神祠差借，共不得過五百人，幹辦訖，犒賞推恩，申奏所屬錄功。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸鬼神承受天符委幹，稽留不行，五日杖一百，十日加一等，罪止徒三年，有緣故者，具奏天府。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　太甲門</span><span style="font-size: 8.0pt; font-family: 新細明體; color: #993300">二條</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸林谷妖異，累害人者，處死。所部鬼物，非過干累及者，送東嶽處分。應干經歷地分不覺察，杖一百。同情犯者，罪亦如之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸林木散大，為人欽仰立祠，祈&#31095;無福報者，並除之。因立祠而不為害，善能興福於人，聽以有無功績奏聞，違者，杖一百。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　太戊門</span><span style="font-size: 8.0pt; font-family: 新細明體; color: #993300">一十條</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		　　諸地&#28801;所產育養之物，遇災年，須出生地毛，如鬼神無故出入，別興風雨，因而損傷稼穡，害及人命者，並流二千里。仙官拘執六地犯者，具奏天府。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		　　諸神鬼盜人財物。滿千錢者，流二千里。不滿千錢，徒二年。若常住供獻之物，不以多寡，滅形。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸地分主首，故縱邪祟，於部下為害者，關日遊神吏騰報，違者，杖一百。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸掌文字管攝邪魔，差當日功曹將吏承受，有稽遲投，至不明磨擦損汙者，杖一百。私拆封角視者，徒二年。奏書有漏泄遺墜者，流三千里。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸鬼神，妄攝人魂者，流三千里。因而致斃者，死。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸神鬼，呼召不至，輒違慢不恭者，徒三年。諸神鬼，非攝受於人世，不得與生靈混處，違者，杖一百。</span><span style="font-size: 8.0pt; font-family: 新細明體; color: #993300">天府謫仙者非</span><span style="font-family: 新細明體; color: #993300">。如妄假名目，僥求祭祀者，徒二年。切害者，送東嶽處置。拒捕者，死。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸鬼神，無故在人家潛伏，妄興妖祟為害，經宿不去者，杖一百，五日加一等，罪止徒二年。神命不去者，死。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸人間染疾，旬月淹延不退，夢與鬼魅交通者，委所居地祇具事狀，申東嶽誅滅。違者，杖一百。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸驅邪院官，行天符，委山川地主收捕鬼祟，不即力幹，違慢者，徒一年。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　正一門</span><span style="font-size: 8.0pt; font-family: 新細明體; color: #993300">四條</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		　　諸稱水者，不以大小淺深，善能滋養稼穡而不隨時者，許九江水帝，察其功過保奏，違者，杖一百。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸龍神，在江河湖潭湫水有所王者，謂之主，正則祠之。若因大風雨，無故非理出遊，害人稼穡者，徒一年。妄邀祭祀者，徒二年。掌水司引水，因漂溺田屋苗稼，被害及五十家已上者，流三千里。不及五十家，徒三年。災年時，行地分變異者，勿論，仍具表以聞。　　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸龍神鬼，主江河汙流去處，若故曲邀舟車祭祀者，徒二年。妄興風雨，&#39132;陷田屋，至傷人命，一人流三千里，十人處死，十人已上滅形。干涉湖潭，主首並同罪。本地分不紏者，罪亦如之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸隱伏鬼神，合起雨澤，不急救旱苦，水主一同情隱，不為放露者，并徒三年。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　亡祟門</span><span style="font-size: 8.0pt; font-family: 新細明體; color: #993300">六條</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸亡者，有怨於生人，曾經地府陳理，未結絕，而擅於人家作妖異，&#23557;害他人，僥求功果為報。雖非損人命，而動煩立獄，仇對平人者。關地府滅形。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸無道邪祟，隱顯形影，放火撒血，引弄家屬之類，驚犯生人者流三千里。至害性命者，死。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸鬼祟放火，在人居室或籠櫃中，燒爇財物舍宅，及十戶者，死。不及十戶，徒三年，送酆都重役。地分知情，故縱不紏者，流三千里。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸伏尸鬼怪，古物精妖，一切無名之鬼，妄託不繫籍身死，輒停世間不去者，徒一年。妄假威勢，曲求祭祀，陷害生人，流二千里。地分主者，知而不紏，同罪。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸鬼祟，傷害生人，因追捉藏伏者，徒三年。拒捕，輒與吏兵鬥敵者，死。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸孤露無主邪鬼，假於新死故亡之便，纏繞生人，有所求者，流二千里。傷人命者，滅形。委是家親眷屬，逐時有闕祭祀，因而作祟者，以餚饌祭饗，善功為報，化諭遣退。若受祭饗福力後，依前為害生人者，送東嶽，於下鬼籍中拘係。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　國祀門</span><span style="font-size: 8.0pt; font-family: 新細明體; color: #993300">五條</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸國家，不載祀典神廟，妄興妖孽，誑惑人民，輒為禍福者，流三千里。曾傷人命者，滅形。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸鬼神，雖不載祠典，而能福及於民者，當考功績，以聞推恩。若自矜其功，捷便妄以妖異。於人興疾疫，須求祈&#31095;，而不退者，徒三年。至傷人命者，流三千里。及十人者，死十人已上，滅形。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸里社本界神祠，水陸二路，見係陽界靈威，該在祀典，不得受人間曲祀，及不得受人厭咒生命，違者，紏察，申三官當議，重行黜責。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　諸祀典福神，有害於人間者，具所犯，奏取敕裁。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸朝列功臣名賢，因立廟祠後，有害於民者，立便遣之。違而不去，關東嶽，并具所犯奏聞。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　飛奏門</span><span style="font-size: 8.0pt; font-family: 新細明體; color: #993300">二條</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">　　諸急切飛奏，限兩時報應。</span><span style="font-size: 8.0pt; font-family: 新細明體; color: #993300">上天急切，與地獄仙官行報者不同</span><span style="font-family: 新細明體; color: #993300">。若違時不報，或因騰奏有失者，並杖一百，仍許再奏，候報施行。如驅邪院誤報，因而違者，勿論。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸奏書，緊切，限一日。次緊，限三日。常程，限七日。報應</span><span style="font-size: 8.0pt; font-family: 新細明體; color: #993300">并謂奏上天者。</span><span style="font-family: 新細明體; color: #993300">皆用引劄，通落須經歷地分護送出界，輒邀難拘滯者，一日杖一百，二日加一等，罪止徒三年。若情理切害者，并具事因奏聞。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　玉格正條</span><span style="font-size: 8.0pt; font-family: 新細明體; color: #993300">十六條</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸應本院官法服，星冠朱履，非行持伏鬼魔者，不得披戴，違者，徒一年。不因法中事儀，以勞鬼神者，徒二年。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		　　諸應本院官法職，乃上清玉籍補充，統攝三界邪魔。所授正法中誥籙，並以黃花帛上，朱墨間寫，裝嚴卷軸。給付訖，本師告諭戒行勤切，應係法中祕語靈文，口傳心授，不得隱落，違者，三官糾察。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸行法官，若善能傳授正法，與有道之士，行持救濟生民，有感格者，歲許具表章奏陳當議，不次推恩。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸應選人材，可保奏而不奏，不可奏而奏者，並徒一年。未經奏陳，輒傳印訣者，罪亦同上。百日內，本師自覺。舉限內，不首陳罪，亦如之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸應奏名後，不依師旨，及有違背事儀者，徒一年。情理切害者，本師具實告奏，先滅一身，後罪九族。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸應有道士，告傳正法，以救民人。主師圖其財利，輒生難阻者，杖一百。妄授貨者，一匹徒一年，十匹加一等，罪止徒三年，仍降兩資法職。不滿一匹，杖一百。饋送酒食，亦同。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸行法官，每歲拯救危篤病，及二十人，轉一資。二十人已上，依仙班格陞職，功行遷轉法位，奏聞。若人間告訴，不為度理，畫即救濟，并妄遷補法位，不實者，並徒一年。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		　　諸奏名人未奏，詐稱法職者，徒二年。已奏，而報應未下，保舉審察不當，即議重奏。不俟報，而妄稱師弟，各徒二年。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸新補本院法官，習篆天符、星斗印訣、綱步之類，以金玉香木板書。習了畫時，以香水洗脫，棄於長流水中，違者，徒一年。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸以正法妄傳非人，而希求財利，或得財而中悔不傳者，並徒二年。</span><span style="font-size: 8.0pt; font-family: 新細明體; color: #993300">未得財同</span><span style="font-family: 新細明體; color: #993300">。假以他法，影應為正法傳之者，徒三年。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸以正法鬼律示非人，或假借倩人傳寫，侮翫不恭，與非行法人持論，泄漏訣目者，徒三年。以法示翫鬼神者，徒一年。故令他人以法陷鬼神者，徒二年。至死者，流三千里。不具威儀精潔觀讀者，流二千里。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸奏上清表章詞文，關直日功曹，通落東嶽文狀，付沿路土地收捕鬼祟，差本院神將吏兵，告奏事定，輕重行遣。如合奏而不奏，不合奏而奏者，已上並杖一百。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸正法天書祕錄符篆，傳授與人者，許謄寫，故本藏之名山大川龕嵒石匣中。法官敕誥符文，經轉資，盡將已前所授者，皆焚化，置之江湖中，止得留見任官文書。如不燒化，以故法衣裹複，投於江河內。篆符替下，筆墨朱紙硯水，道冠法服，諸般應替之物，盡火化，沈向水中，或埋在洞府石室之內，并以訣法藏之，違者，徒一年。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸傳度正法聽，以甲子、庚申三元、八節、五臘、本命日，奏名跪受劍印訣目，筆硯朱墨法具，皆祭而甩之，鐶券質信器具金銀等物，&#37471;鎔售錢置供獻，拯濟貧人，不得入己侵使，違者，徒三年。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸行法官，急速去世者，預顯異境，此乃上天告命，遂使卒然而去。無靈異者，即是有司追取，證對不明事宜。令嗣法親眷，速以符誥敕牒法服，</span><span style="font-size: 8.0pt; font-family: 新細明體; color: #993300">謂其行法之師，先所受本法誥敕之文，并本身所服階品之冠服也</span><span style="font-family: 新細明體; color: #993300">。焚為灰，投長江關水官，遞與其人幽司遵行，違者，徒二年。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸法官，功行果滿被召者，法體二上三下，如蛇蟲行耳，似有風聲。目無神光，天柱不起，天鼓不鳴，便穴腎堂皆痛，神&#28801;自湧泉穴出頂門，即便以誥籙符印函藏一處，更新衣法服，端坐遺囑嗣法親眷訖，蛻去前，有瑞雲仙仗迎引，直赴洞府，受仙官，領職治事。若法體覺知不能支持，當處土地寵助嗣法親眷，依上法函藏，違者，流三千里。情理重者，處死。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　儀</span><span style="font-size: 8.0pt; font-family: 新細明體; color: #993300">三＋五條</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸應正法鬼律文篆，並以香篋綵囊巾筍貯之。遇檢閱，存神冥目，結界入靜，方得開卷，不得過五行，祕之，慎勿令鬼神盜觀。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸善民，能驅邪輔正，實有濟物之功者，收錄奏名，傳度正法，補職受位。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　諸應院中法具，</span><span style="font-size: 8.0pt; font-family: 新細明體; color: #993300">謂如劍印、筆墨、朱硯、冠履、法水之類。</span><span style="font-family: 新細明體; color: #993300">未經奏祭，並不得擅便私用。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸應傳度弟子，肘步投師。師昇壇說戒，露刺飲丹，分鐶破券，以誓盟言。次與訣目符文，宣示真誥，跪受官職印劍之類。師啟白上真，落三尸於四體，釋萬罪於九玄，關報所屬行持，上合天心。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　諸應神將吏兵，</span><span style="font-size: 8.0pt; font-family: 新細明體; color: #993300">謂東嶽差到者</span><span style="font-family: 新細明體; color: #993300">。明受報應，到院訖，以酒食錢馬犒設。常守本職，准備驅用，不得私使。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸行法官，經過有神祠處，掐天丁訣，鳴天鼓，集身中靈官護法將吏隨行，以布威儀，神自畏伏。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸行法官，早朝取服，旺氣作用。奏書設醮，不得燒檀乳香。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸應世間人命，&#31104;天注壽祿。如經本院拯救，所病不起，即是數盡劫終，此即不可行移文字，必為虛設。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸應拯濟世人，行遣文理，不得繁雜，止可直言至誠之事，仍聲說前人性命，繫係天司，奪祿滅筭，乞不在今來所陳之限，明乞報應。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　諸受披訴狂邪妖怪者，法官變神，受詞押印遣行。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸應醮設，許奏三清玉帝表章等，非時不得輒有褻瀆。焚奏表章，先以鎮信同化，差功曹直符齎送。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸應醮奏於三清玉帝位，傍列採訪使者一位，餘位不得近帝座。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸應入靜燒香行事修寫法中文字，先以斗蓋，勿得雜視。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　諸被告訴致死，而來呼煞，以</span><span style="font-family: 新細明體; color: #993300; background: lime"></span><span style="font-family: 新細明體; color: #993300">蓋鎮之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸應治牛馬六畜瘟疫者，問所損過數，牒年王神驅之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸應授質信，量其至誠，收售之價錢為三分，許用一，置供獻一，施貧者一，即贍道。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　諸立獄治病移文字，不伏者，並攝囚治之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　諸魅亂發魘，心腎虛困者，以符錄吞佩鎮之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸應治小兒驚叫夜啼，委家寵、簷神、四天王、飛天、捷疾神，以三光符治之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸應行法官，逐日拯救世人，合用贍道之費，無受民賄，自然上天賜祿，遇闕即上章表，言誠自有陰助，更無乏少。如輒受民物，則世用不扶。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸人家&#31427;鋪營業，被邪厭閉者，以三光符遣神治之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸應修造營茸之類，牒太歲安撫所轄土公等神，無令興害。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸應有怪異居於陂塘堤岸，以至修築不常，非時為害損壞者，委當處土地驅逐離彼，仍以三光符鎮之。違而不去者，依法斷遣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸遇瘟疫流行，人罹疾苦，依格劄付委土地等神外，牒年王神收回毒氣。合飛奏者，本院官禹步變神，默言口章以聞。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸孤民，不宜男女，貧窮無嗣息，先以法退三刑六害星，仍以籙佩。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸應世人，所居不利，陰陽不和，上下剋害，連年困篤，累歲迍邅者，授之以正籙。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸應治事，量其輕重行持，不得妄動神將吏兵。如接押詞狀，畫時行遣，勿入鬼神之罪。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸應傳度正法，以法中用日，設醮一座，名曰傳度醮。奏獻錢馬一百二十分，以章釀儀。中聖位，列獻如數，內減半。奏者從之，告報天地，授舉官保明狀訖，依法付囑符訣官誥真籙之類，關報東嶽，割移名籍，附天曹。原赦九族，出離幽冥，超昇生界。登壇節次行事，並依本法。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸應驅邪院行法官，並稱都大，統攝三界邪魔事。初補右判官，次右大判官，次左判官，次左大判官。已上並謂同管句院事。次功格高者，昇入仙班，補為都天大法主，同判院事。次加九天金闕大夫，</span><span style="font-size: 8.0pt; font-family: 新細明體; color: #993300">謂一年內，救民二十人</span><span style="font-family: 新細明體; color: #993300">。</span><span style="font-size: 8.0pt; font-family: New MingLiu; color: #993300">
		</span>
		<span style="font-size: 8.0pt; font-family: 新細明體; color: #993300">凶歲早潦枯槁</span><span style="font-family: 新細明體; color: #993300">，</span><span style="font-size: 8.0pt; font-family: 新細明體; color: #993300">刻日應&#31095;陞&#31095;者</span><span style="font-family: 新細明體; color: #993300">。次水部尚書，次木部尚書，次土部尚書，次金部尚書，次火部尚書，</span><span style="font-size: 8.0pt; font-family: 新細明體; color: #993300">已上謂歲做數，過二十人者</span><span style="font-family: 新細明體; color: #993300">。次或救大害功行優甚者，遞相轉補。次紫微宮使日直元君。</span><span style="font-size: 8.0pt; font-family: 新細明體; color: #993300">謂歲終助國除災，安寧境土，遣鬼兵陰助帝祚太平。</span><span style="font-family: 新細明體; color: #993300">又一年內，能驅滅分野蝗蟲災怪，持法除去者，加九天金闕御史。又一年可發志願，自於名山建立壇場，投詞獻章，上祝人君萬歲，實有應驗者，加金闕上仙侍中。又一年自了性理，出於物外，提拔群迷，出離五苦，親詣南曹添注，主聖臣賢，九族生天，萬物受恩者，加紫府上相，次玄都大相，次太玄上相，次太極上相，次金闕上相。又一年通證大道無窮，不執文字，指喝有驗，能治江河湖海蛟龍作害，山崩派&#20915;，實有利國濟民，馘除大孽之功者，加無極上相。已上自日直元君，至無極上相，計九位遷職者，合授上清九等大籙，方許入此憲格。餘職並依諸仙官，以三元為首。洞神已下，轉行初下元一品仙官。次知北極驅邪院使中元一品仙官，判北極驅邪院。次上元一品仙官，判酆都使。已上有功行果滿，次第遷轉，身登金闕，侍列三清。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸應發三清玉帝北斗三光符行事官，變神上奏，具所請事因稱臣。今准式付發遣，願如臣言。祝畢，即便給直符使，符到奉行。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸應行法官，出入常存領六丁、四直土地、監印力士等神隨行，以法囑之，無令失事。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸行法官，朝上帝，驅瘟邪，斷怪祟，須先戴三台北斗，變為驅邪院使。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸朝見上帝，元正日登黃金殿，春登&#29792;璃殿，夏登寶珠殿，秋登白銀殿，冬登水晶殿。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸朝上帝，奏請畢，即詣天樞院，部領四天王，十二大神，八金剛，六丁六甲，天蓬天猷元帥，火鈴將軍，五雷風雨神，直出天門。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸立獄，須奏聞申泰山，具事儀稱述，己於某月日於某方，立建天獄，奏上帝，言五斗獄。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　式</span><span style="font-size: 8.0pt; font-family: 新細明體; color: #993300">八條</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸篆天文符錄，以天德月德水，六甲六丁筆，黑帝墨，太陽靈朱，五龍寶硯，一如傳度法訣，收取奏訖方用。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸應伏兇猛鬼神，切要委曲神將，仍左右拾局邪訣入，以左右斗蓋之，己身宣敕云：汝過罪疏之，吾以救民為心。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸應奏醮為民禳災，先奏星宿真君科狀，後坐稱弟子禳災集福，延齡命素，代厄衣祿，虔誠置備，知鑒達誠。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸應上清綱步念斗咒，至天剛住，便彈卻印訣，卻用天剛印指出。若以符中咒，唯步斗，以貪狼星起之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸祭神，以春夏秋冬四季，六甲等日祀之。春六甲，夏六丙，秋六庚，冬六癸日，於門戶外，以齋果香棗湯三分，供養三界。直符四直功曹一位，土地先化土地錢，後具述情意云：吾奉玉皇敕，佐天行化，助國救民。凡行符法，斷絕為禍邪祟，治病扶危，作福祈祥，皆憑使者通達上下諸位聖眾。今日資備酒果錢馬，以伸醮禮，伏望使者恩慈，大布威光，特垂靈祐。次三上酒，化錢念咒。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　誓功曹文</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　吾聞夙修大道，今作至神，莫不以功行居先，救民是切，故顯幽赴冥，出水入火，變見千途，威通萬狀，荷戈挂甲，負鼓擎鍾，出沒縱橫，來去無礙，邪魔聞之膽碎，疾病見之安寧。吾以正法降魔，用汝威靈，佐助收伏鬼祟，斷絕禍原，福及良民，功歸善道。今以祭禮，略報神勳，少謝功勤，用答靈威，深勞戮力，伏請各各醉飽。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　誓神將文</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　汝等各宜醉飽酒食，整肅威儀，具嚴天戒，祇威帝命，奮威武之柄，致平定之功，嘉績有成，明敦響答。奉啟東嶽差來神將兵眾，素韜神武，夙蘊機謀，聞望清嚴，儀德英偉。響應鎮嶽之命來，專討伐之權震動，則兇魅滅形&#30502;眶，則風雲變色，靈戈所指，大惡無前。輔國救民。濟時利物。推心事道，宜莫好功。當院早膺仙誥，素被道庥。誤叨天吏之權，惟藉至神之祐。上則鎮身保命，學道事天，資我身真，冀膺天爵。中則顯揚聖化，昭布陰功，推此威靈，願成績緒。下則救人利物，治病祛邪，誅翦兇妖，興隆福泰，庶使累成善效響應，幽微德著。而汝等同分其利，功成，則汝等共享其榮。盡舉當世之便宜，共望正法之超冠。利而不害，威而有懲。凡事虧中失順，害物違天，致討行誅，芟邪輔正，以終功而勝凶德，以神化而勝奸謀。某何以當人，孰能禦，惟爾有神，輔我大道。急急如律令。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　諸應神將吏兵，以法訣付囑，常當守護行持正法，榜之本院曉諭。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　北極驅邪院當院見管神將吏兵等，係奉玉帝敕命，差撥赴本院護法行化，助國濟民，救度群品，咸歸正道。切慮不知本院有天印，方一寸八分，或方二寸一分，或方三寸，或方五寸，管轄天兵百千億萬。垓印篆一毫一紋，容隱三十六萬。垓兵將隨吾印轉，邪魔聞之膽碎，病者見之安寧。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　上帝賜之，力士捧擎，從吾所行印中兵將，百千萬億垓，來往如風，無形無跡，變化不窮，隱吾印中。召之則至，或見大身&#24487;滿虛空，頭戴須彌，肩擔日月，手把帝鍾，足踏夔龍。或見小身入微塵中，於絲髮內，現大威通，護持正法，千變萬化，救度有情，不自伐功。玄妙之力，道法無窮。切恐所管神將吏兵等，不知有此法令，故意違慢，遣汝受罪。不輕當院，今將天兵將吏，嶽兵將吏，分屯番次，准備緩急使喚。如聞當院呼召，急須速至。如不係當番，或不呼召，並仰潛隱六合之內，自隱自伏。具下項：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　一天兵將吏等，常切准備呼召，如不呼召，不得擅離天界。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　南斗天兵三千六百人。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　黑煞神兵五萬人。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　四輪正一部兵將。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　放光一部兵將。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　天丁&#34886;神。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　力士&#34886;神。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　金剛&#34886;神。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　大明&#34886;神。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　飛龍騎吏一千人。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　斬龍騎吏一千人。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　&#20915;龍騎吏一千人。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　統兵助法神將二員。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　一泰山差到兵將，仰分作兩番，每一日一替。參隨當院行法官出入，遇有急速幹事，不在此限。仍只得於本院安泊，無輒慢易。仍委自統兵助法神將，常切提轄。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　統兵神將一員。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　助法神將一員。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　馬步兵若干人。</span><span style="font-size: 8.0pt; font-family: 新細明體; color: #993300">開東嶽關到人數。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　右件兵將神吏等，今出榜曉諭，仰詳前項指揮，遵依奉行。如稍有違，必無輕恕。汝等有功，即當賞犒。具奏上界，賜之恩果。的無虛示，各宜知悉。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　某年月　　日。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　　具法位　押。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: New MingLiu; color: #993300">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">太上助國救民總真秘要卷之六竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
		<font color="#800000" face="新細明體">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
