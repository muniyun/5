<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">






<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
<font face="新細明體" color="#800000">width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</font>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../CMTimages/left.gif" align="right" width="44" height="600"></font></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../CMTimages/right.gif" align="left" width="44" height="600"> 
	</font> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <font face="新細明體">
    <a target="_parent" href="../../../../godking.htm">
    <font color="#800000">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></font></a></font></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO-1.jpg" width="482" height="71"></td>
      </tr>
      <tr>
        <td width="95%" align="center" height="100%">
        <font size="5" color="#008080" face="新細明體">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="5" color="#800000" face="新細明體">正一部</font><font size="3" color="#800000" face="新細明體">(CH08)</font></td>
      </tr>
		<tr>
        <td width="95%" align="center" height="100%">
        <p style="margin-left: 0cm; margin-right: 0cm; margin-top: 0cm; margin-bottom: .0001pt">
		<b>
		<span lang="ZH" style="font-size: 24.0pt; font-family: 新細明體; color: #993300">
		真仙直指語錄</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: .0001pt" align="left">
		<span lang="ZH" style="font-family: 新細明體; color: #993300">
		經名：真仙直指語錄。金馬鈺等述，玄全子集。二卷。底本出處：《正統道藏》正一部。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin: 0 0cm">
		<span lang="ZH" style="font-size: 18.0pt; font-family: 新細明體; color: #993300">
		真仙直指語錄卷上</span></p>
		<p style="line-height: 150%; margin: 0 0cm">
		<span lang="ZH" style="font-family: 新細明體; color: #993300">海天秋月道人玄全子集</span></p>
		<p style="line-height: 150%; margin: 0 0cm"><b>
		<span lang="EN-US" style="font-family: 新細明體; color: #993300">&nbsp;</span></b></p>
		<p style="line-height: 150%; margin: 0 0cm" align="left"><b>
		<span lang="ZH" style="font-family: 新細明體; color: #993300">丹陽馬真人語錄</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　　</span><span lang="ZH" style="font-family: 新細明體; color: #993300">丹陽師父在龍門山重陽會上，謂眾曰：日用不得欺瞞天地人三才，常謹謹行，寸陰可惜，莫虛度也。睡眠亦人之所欲，須是減省。不得專打坐，行住坐外，只要心定皆是道。諸公休要起心動念，疾搜性命，但能澄心遣欲，便是神仙。別休生疑心，此是真實端的言語。惟常清靜難行，但悟萬綠虛假，心自澄，欲自遣，性自定，命自住，丹自結，仙自做，他人不能替得。各各用力休太急，常逍遙自在。弟子若不是師父說破，不敢認此為妙法。今則得效，傳與他人。諸公但請休疑心，常處無為清靜自然之理，不發姻火，便為得道也。</span><span lang="EN-US" style="font-family: 新細明體; color: #993300"><br>
		</span><span style="font-family: 新細明體; color: #993300">　　</span><span lang="ZH" style="font-family: 新細明體; color: #993300">又曰：十二時辰，天道運行斡旋，造化還有息否？行道之人，須象天道，亦要十二時中無暫息停住，斡旋自己身中造化，要常清常靜，不起纖毫塵念，乃是修行。如行持，做神仙指日矣。苟或虧功失行，怎得了達。我觀汝輩十二時中，未有一箇時辰專心在道，將來怎得神仙。受了十方供養，如何還得？一朝合眼，死墮鄧都，長劫受苦，永無出期。我今叮嚀，說與汝等如何是道。但澄心遣欲，萬綠不掛，神氣沖和，便是道也。依此行持，不到錯了。你每行持不到，卻不得言掌教真人不是。豈不念七祖生前造無邊之業，受無極之苦，望子孫成道，憑天赦救拔生天。吾稽首門下弟子，自今後不可虛度，耐久不退，抱道而歸，此所謂願也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　　</span><span lang="ZH" style="font-family: 新細明體; color: #993300">又曰：薄滋味所以養氣，去慎怒所以養性，處汙辱卑下所以養德，守清靜所以養道，名不係於簿籍，心不在於世。此所以出人之殼，與天為徒。</span><span lang="EN-US" style="font-family: 新細明體; color: #993300"><br>
		</span><span style="font-family: 新細明體; color: #993300">　　</span><span lang="ZH" style="font-family: 新細明體; color: #993300">又曰：專一學道，人人可得。人仙不同世俗，進取有黜落也。但清靜無為，最為上乘省力。</span><span lang="EN-US" style="font-family: 新細明體; color: #993300"><br>
		</span><span style="font-family: 新細明體; color: #993300">　　</span><span lang="ZH" style="font-family: 新細明體; color: #993300">又曰：道人要妙，不過養氣。夫人汨沒於利名，往往消耗其氣。學道者別無他事，只在至清至靜，頤神養氣而已。心液下降，腎氣上升至於脾，念想絕，神自靈，丹自結，仙自做。若行不得挾泰山，超北海，非道也。</span><span lang="EN-US" style="font-family: 新細明體; color: #993300"><br>
		</span><span style="font-family: 新細明體; color: #993300">　　</span><span lang="ZH" style="font-family: 新細明體; color: #993300">又曰：夫道者，但清靜無為，逍遙自在，不染不著，十二時中，但能行徹，必不誤爾。</span><span lang="EN-US" style="font-family: 新細明體; color: #993300"><br>
		</span><span style="font-family: 新細明體; color: #993300">　　</span><span lang="ZH" style="font-family: 新細明體; color: #993300">又曰：氣難住，迅若奔馬，惟靜可以御之。當先去其外，儻若在眾人中，如在探山谷裹，方是道人。若不到無心田地，難以制御。</span><span lang="EN-US" style="font-family: 新細明體; color: #993300"><br>
		</span><span style="font-family: 新細明體; color: #993300">　　</span><span lang="ZH" style="font-family: 新細明體; color: #993300">又曰：守清靜恬淡，所以養道；處汙辱卑下，所以養德；去瞋怒滅無</span><span style="font-family: 新細明體; color: #993300">明，所以養性；節飲食薄滋味，所以養氣。然後性定則情忘，形虛則氣運，心死則神活，陽盛則陰衰，此自然之理也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　又曰：道者行住坐臥，不可須臾不在道。行則措足於坦途，住則凝神於太虛，坐則調息於綿綿，臥則沉神於幽谷。久久無有間斷，終日如愚。<span lang="EN-US"><br>
		</span>
		　　又曰：每日只要頭頭無事，萬綠都放下，六門下不人。少語言，不著一物，十二時中常要不昧，臧省睡眠，一齊放下。雖是六門，只是一箇主人，常常無物，便是補也。<span lang="EN-US"><br>
		</span>
		　　又曰：初學入道之人，截自今日已往，俗事不掛心，專心至志，始終如一，切莫中路而廢之。若有毫末不除，則道不固。已往之事不可思，未來事不可念。且據日前為見在，便是無事之人。兒女情多，姻霞志少，則非學道者也。<span lang="EN-US"><br>
		</span>
		　　又曰：汝等聽予言，不可忘內日用，外日用。外日用，大忌見他人過，自誇己德，拓賢嫉能，起無明俗念，欲心種種之過。內日用，真清真靜，不染不著，調氣養神，逍遙自在，暗積功行，不求人知，惟望天察。詩曰：大道人情遠，無為妙本基。世問無愛物，煩惱不相隨。<span lang="EN-US"><br>
		</span>
		　　又曰：清靜者，清謂清其心源，靜謂靜其氣海。心源清則外物不能撓，性定而神明；氣海靜則邪欲不能作，精全而腹實。故澄心如澄水，萬物自鑑。養氣如護嬰兒，莫令有損。氣透則神靈，神靈則氣變，此清靜所到也。<span lang="EN-US"><br>
		</span>
		　　又曰：無為者不可思慮愛念慎患，益積利害，其問雖有為而常無為，雖涉事而常無事。何況專一清心靜意，養氣全神，飄飄然遊於逍遙之場，適於無何有之鄉也。<span lang="EN-US"><br>
		</span>　　又曰：人若行有心有為之功，盡是術法，若行無心無為之功，乃無盡清虛也。<span lang="EN-US"><br>
		</span>
		　　又曰：酒為亂性之漿，肉為斷命之物，直須不喫為上。酒肉犯之，愆猶可恕，若犯色欲，罪不容誅。生皿色之害人，甚於狼虎，敗人美行，損人善事，亡精滅神，至於損軀，故為道人之大孽也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　又曰：大道以無心為體，忘言為用，柔弱為本，清靜為基。若施於心身，節飲食，絕思慮，靜坐以調息，安然以養氣。心不馳則性定，形不勞則精全，神不擾則丹結。然後滅情於虛，寧神於極，可謂不出戶而妙道得矣。自古神仙不敢跳過澄湛二字，乃妙言也。經云：澄其心而神自清。修行之人多言澄心，不識澄心之理。如何是澄心之理？只要一念不生，性體真空，杳然湛然，似天澄虛不別，是真澄心也。無心可澄，是名澄心。且夫靈源妙覺，本來清靜，因為萬塵汙其定水，塵多則水濁，心多財性暗。所以澄心損事，其水自清，其性自明。澄光淺者，動則塵生，澄光深者，縱有風浪動搖，其水不渾。譬喻人之功夫大小，學道不貴實功實行，不驗自己清濁，多將古人言句為用，便說本來無修無證。且道性雖無修無證，塵心日要損消，到忘心忘性，方契無修無證。故《道德經》云：為道日損，損之又損，以至於無為。是也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　自古學道之人，體到實際真空，得無心真定，纔說自然。且道如何是體空處？夫體空者，心體念滅，絕盡毫思，內無所知，外無所覺，內外俱寂，色空雙泯，目視其色，不著於色，耳聽其聲，非聞於聲。故聲色不能入者，自然攝性歸性，混合杳冥，化為一點靈光，內外圓融，到此處方契自然體空之道也。夫自然體空者，若有所體，即是所不體；若無所體，即無所不體。豈不聞《學仙記》曰：殊不知至道之極，昏昏默默，無門無旁，四達皇皇，若有所在，即有所不在，若無所在，即無所不在。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　又云：身不勞而功不大，行不廣而心不死。或於教門用力，大起塵勞，或於心地下功，全拋世事，此兩者於道最上。然既出家，心卻未死，中問不可虛費光陰，積功累行，一志無私，至死不退，向教而忘，休生妄想。師祖云任從天斷，是也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　師在華亭曰：道者何物？即氣便是根元，豈不知鼻中出者是也。又曰：夫道但務清靜無為，逍逼自在，不染不著。此十二字若能咬嚼得破，便做箇徹悄道人。但信老人言，行之自當有益，必不誤爾諸年少。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		　　又曰：師在縣西高馬從仁庵，高唱：縱日消萬兩黃金，止好粗衣淡飯。言去歲過關外，聞人誦此語，喜其有理，故記之。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		　　師曰：《清靜經》云：人能常清靜，天地悉皆歸。言天地者，非指外覆載之天地也，蓋指身中之天地。人之身以上為天，以下為地，若天氣降，地脈通，上下沖和，真氣自固矣。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		　　又曰：儒家云：以德報德，以直報怨。晉真人云：以信結交，以恩復條。可以至矣。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		　　又曰：無心者，非同貓狗木石，蠢然無心也。務在存心於清靜之域，而無邪心也。故俗人無清靜之心，道人無塵垢之心，非所謂俱無心，而與木石貓狗一般也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　又曰：不生不滅見如來，悟了之時，免卻再投胎。丘君曰：此乃出陰神，若到天庭，忽有天花飛，方出陽神。此乃初地也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　龔道昇問曰：湛然常寂如何？師曰：將來和湛然都不用。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		　　于清風問曰：弟子修行數年，道眼不明，心地不靈何也？師曰：別無他事，行道不精爾。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		　　師曰：學道者不須廣看經書，亂人心思，妨人道業。若河上公註《道德經》，金陵子註《陰符經》，時看亦不妨也。不如一切不讀，貲盧都地養氣，最為上乘。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		　　又曰：身中之氣不可散，心中之神不可昧。或問曰：何由得氣不散？師曰：身無為。又問：何由得神不昧？師曰：心無事。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		　　師曰：張潤子有一句甚好。每道往來，但要照顧潤身之寶。師自笑曰：他開鋪席，話卻勸別人。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		　　又云：詩日深藏白雪非為貴一廣種黃芽不屬貧。欲要養氣全神，須當屏盡萬綠，表裹清靜，綿綿固守，用之不勤。三年不漏下丹結，六年不漏中丹結，九年不漏大丹結，圓備是九轉丹成，亦名三千功滿。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　又《十勸》云：一不得犯國法。二見教門人，須當先作禮，一切男女如同父母，以至六道輪迥，皆父母也。三斷酒色財氣，是非人我。四除憂愁思慮，攀綠愛念，如有一念纔起，速當撥之，十二時中常搜己過，稍覺偏頗，即當改正。五遇寵若驚，不得詐作好人，受人供養。六戒無明業火，常行忍辱，以恩復偉，與萬物無私。七慎言語，節飲食，薄滋味，棄榮華，絕憎愛。八不得學奇異怪事，常行本分，只要吃化為生，莫惹纖毫塵勞。九居庵不過三問，道伴不過三人，如有疾病，各相扶持，爾死我埋，我死爾埋。或有見不到處，遞相指教，不得生異心。十不得起勝心，常行方便，損己利他，雖居暗室，如對聖賢，清貧柔弱，恭順於人，隨綠度日，絕盡貪慎，逍遙自在，志在修行。始終如一，慎勿息惰，心清無為是真，意淨無惡是善，養氣全神，常起慈悲，暗積功行，不求人知，惟望天察。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: New MingLiu; color: #993300">&nbsp;</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">長真譚先生示門人語錄</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　凡人輪迴，生死不停，只為有心。德山云：心生則種種法生，心滅則種種法滅。若一念不生，則脫生死。何為有心？蓋綠眾生貪瞋癡三毒孽，〔起〕無明心火。師云跳出三山口，是也。所以悟人修行，割情棄愛，摧強判銳，降伏除滅眾生不善心，要見父母未生時真性，本來面目是也。何為不善心？一切境上起無明怪貪嫉拓財色心，種種計較，意念生滅不停，被此業障舊來熟境，朦昧真源，不得解脫。要除滅盡，即見自性。如何名見自性？十二時中念念清靜，不被一切舊愛境界矇昧真源，常如虛空，逍遙自在，自然神氣交娠沖和。修行如了此一事，更有何生死可怖，更有何罪業可懼。如稍生一念，不為清靜，即是堅礙，不名自在。如何到得？只要諸公一志如山，不動不搖，向前去逢大魔，盡此一身永無迴顧，前期必了。晉真人云：心清意靜天堂路，意亂心荒地獄門。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: New MingLiu; color: #993300">&nbsp;</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">長生劉真人語錄</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　心上通得一物，出得一物殼；通得萬物，出得萬物殼，證得虛無之道。若不通便處無為，心名頑空，既為聖賢，天下皆知。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　太上云：能乞食者，是吾弟子。乞中有益蒙人恩，身不自在，曠劫以來，販骨如山，心猿未曾暫歇，業消盡見功也。自覺氣和神定，得自然真常之道也。若執一卷經做修行，然是亦未是，欲要心無礙，千經萬論都要通，卻不得執著，心神明都照破也。道為無形無影，往往人多疑有始有終，若心上無私常清靜，做徹便是道人，只清靜兩字都包了。太上云：吾尚自頭白，誰能形完全。身屬萬物之數，怎生憑假身要長生不死，有形則有壞，無形則無壞，心悟則邪欲不生，心慧則常照不滅，元神自見，然後保命長存，三才虛無混而歸一，成自然之功。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　又云：修行人如神氣相見，得做神仙。問眾曰：如何得神氣相見？眾人各說異端，俱不達理。師言：要明萬法，出得萬物之殼，一分塵盡則明一分道，十分塵盡則明十分道。如塵心絕盡則可全於性，色心絕盡則可全於命，無明心盡則可保於沖和。修行人十二時中，只要內搜己過，方可得神氣內安，神氣安則為真功，不見他人非則為真行。天長地久，入道多年，內養精氣，精氣盛則神思氣，氣思神，自然神氣相見。如水土和為泥，造成器物，若未經真火緞煉，土再見水，復化為泥也。如經真火緞煉成器，則不壞矣。如磚瓦曾經火煉，亦可千年不壞，何況性命煉成至寶。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: New MingLiu; color: #993300">&nbsp;</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">長春邱真人寄西州道友書</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　大抵修真慕道，須憑積行累功，若不苦志虔心，難以超凡入聖。或於教門用力，大起塵勞；或於心地下功，全拋世事，但克己存心於道，皆為致福之基。然道包天地，其大難量，小善小功，卒難見效。所以道：剎那悟道，須憑長劫煉磨；頓悟一心，必假圓修萬行。今世之悟道，宿世之有功也。而不知宿世之因，只見年深苦志，不見成功，以為塵勞虛誕，即生退怠，甚可惜也。殊不知坐臥住行，心存於道，雖然心地未開，時刻之問皆有陰功積累。功之未足，則道之不全。如人有大寶明珠，價直百萬，我欲買之而錢雖未足，須日夜經營，勤用儉求，積聚財物，或三千五千，或三萬五萬，錢數未足而寶珠未得，其積聚錢物，應急且得使用耳。比於貧婁之家，雲泥有隔，積功累行者無，然雖未得道，其善根深重，今世後世，聖賢提挈。方之無宿根者，不亦遠哉。惟患人心退息，聖賢不能度脫。若不退息，今世來世，累世提挈，直至了達耳。我無宿骨，雖遇明師，萬苦千辛，至今未了。丹陽、長真，皆是宿綠，則十年五載之問，天外飛騰自在。我雖未了，所受艱難亦與常人異耳。祖師云：無為道者，先捨家而後捨身，病即教他病，死即教他死，至死一著，抱道而亡，任從天斷。斯為至言，學者其審之。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		　　又曰：汝等又不端的做修行，更不打些塵勞，如何消得十方飲膳？若有福出家，左右退不得，若無福出家，宛宛轉轉，須教退了，不能成就。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　于清風曰：一意不離方寸，如何？師曰：此真空也。難言難說，待爾心上除了一分功，除了十分有十分功，除了九千九百九分，只有一分不除，不名清諍，直須除盡，聖賢向汝心上校勘，自有真師來度。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		　　又曰：天真皇人云：煉神、煉氣、煉形，三件都行了，為天官、火官，陽也。息者，風也。以風吹火久煉，形神俱妙是也。古人曰：初念住，二息住，三脈住，四滅盡，入乎大定，與物不交，七百年老古錐也。妙哉！妙哉！塵勞見後若做些小，亦是外行，不可尋他，不可避他，雖是應物，亦不著他。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　又曰：悟道之人如農家之積粟，自一合至萬石。又如世人之積財，自一文至萬貫。如此惜氣不損，則積氣自神矣。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　又曰：性體虛空，方於正念。清風曰：若不到真空，陽神難出。師曰：未到真空，陰神亦出不得，難處做過，乃功行耳。清風曰：諍處做好。邱曰：鬧處做更好。汝等後生但守歲月，兼降色心，我下七年苦志，比他人七世功夫。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		　　姚真人問：漏如何？邱曰：若體到真清真靜，自然不漏。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		　　劉道堅問：修行內腎熱而心凍，滿身發熱，如何？邱曰：聖賢提挈過也，後來眼裹見者，耳裹聞者，不得執著。又曰：空中只見人頭落，乃金丹就也。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		　　又問：胡城王出家幾年？答曰：三年也。爾不識字，休學文亂了修心，且發三五年苦志，莫言是非，且搜己過，休起無明，休愛華麗，絕盡貪慎，屏除色欲，瀟瀟灑酒，便是道人。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　又曰：神定氣和，乃是見性也。但瑩淨與月無異。若人問有象，以無象答之。若問無象，以有象答之。若有無相參，玄之又玄。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　又曰：功虧行少，只得歸蓬島。五百年後再來人世積功，天上功行難積，人世功行易積。上士得道，超三界外，不居蓬島。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		　　或問曰：修行在志，提挈在聖賢？師答云：全在志。若無志，聖賢如何提挈。又問：如何是志？師云：勿令念起，乃志也。又曰：初做道人，下七八年苦志不退，雜念不生，莫忘初志，旋添次烈，遇魔不妨，聖賢暗中照顧，不肯壞了修行人。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		　　又問內外日用？邱曰：捨己從人，克己復禮，乃外日用。饒人忍辱，絕盡思慮，物物心休，乃內日用。次日又問內外日用？邱曰：先人後己，以己方人，乃外日用。清靜做修行，乃內日用。又曰：常令一心澄湛，十二時中時時覺悟，性上不昧，心定氣和，乃真內日用。修仁蘊德，苦己利他，乃真外日用。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　又云：耳裹聞的，眼裹見底，皆不得執著，在意修行，聖賢暗中提挈。若人每到神定氣和之問，覺內腎熱，黑蒸四大，一兩時方散，有山水日月之象。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		　　又曰：我等三次撞透天門，日月自別直下，看森羅萬象。言訖而悔。謂曰：不可看他。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		　　又曰：有一等道人，丹田搬運，亦是下等門戶爾，乃教初根小器人。若性到虛空，豁達靈明，乃是大道，此處好下手，庾要端的工夫。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		　　有人問：調息綿綿如何？邱曰：但令如龜喘息，乃是道人活計，不可著他。古人云：神水不離身，華池日日新。若能常得飲，便是大羅人。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		　　又舉馬師父在日，有人參住世延年。忽空中人言：汝等小器耳。禪家古。清靜兩箇字，是兩車糞土。色身元有限，情欲浩無涯，癡似蜂貪蜜，狂如蝶戀花。丹陽真人曰：即業根深重，業深不盡，道可冀耶。又有房中採戰之術，耗亂精神，敗德惑眾，名標鬼錄，跡墮酆都也。經云：長生至慎房中急，胡為死作令神泣。世人恣情貪欲者，身雖未死，而神已泣矣。中牟白沙鎮有趙三公，人問養生之道，答曰：生爾處，乃殺爾處。此乃至言也。經云：人能常清靜，天地悉皆歸。益清靜則氣和，氣和則神王，神王則是修仙之本，本立而道生矣。此為內功，亦假外生。仙道真實，人道貴華，仙道人情直相返爾。諸惡可戒，諸善可修，萬行周圓，一身清潔，終身永效，不生退息，抱道而亡，不虧志節。大抵外修福行，內固精神，內外功深，則仙階可進，洞天可遊矣。古今成道者，皆福慧相須，慧為燈火福為油。燈火無油則不明，慧性無福則不生。故達士寧損其身，不損其福。世之人雖天資明敏，學海汪洋，若福行未加，則終不能探其道元之妙。古今得道聖賢，道通為一，福則有異。外功大者，仙位亦高，外行卑者，階居其下。古以天上聖賢，惡行之未廣，則重下人間，以償疇昔。人問濁惡難修而功疾，天上清高易處而功緩。軒轅久居天上，因議大行落在人問，先世為民，再世為臣，三世為君，濟物利生，功成乃仙去爾。至於冥府，亦類人問，寸地尺天，皆有所轄。凡為主者，悉是在世有功之人。大定初年之問，隴州一宦族李原通，安貧樂道，一日自言為昊山縣土地。又解州平陸縣李得和，與眾結靈寶會，祭祀亡魂，有善功。忽夜夢青衣，自空而降，責天書，開示曰：授中條山土地。李公曰：一生好道，不得下仙，而止授此職耶。仙童曰：三載職滿，別陞福地仙官爾。隴州沃陽縣張三郎，死而復生，為吳山縣翟家男，稍能言即說張家事，張即求之暫還，既見家中老幼，辨之莫差。張埋錢一窖，曾無知者，直指其處。又言其宿世曾為一雀，觸網而死；再世為犬嗜鈣，為一婦刀斫而死；三世為羊，長子宰之祭神；四世為翟家子。翟貧張富，翟嘗借九兩絲於張氏，既還而未勾其曆，張使重還，由此償宿債。又磁州道者李道明，曾寄沂水縣諸昊村庵舍，當出家之始，落魄不羈，沉湎杯酒，忽夜夢人追往官府，庭立數具鐵柳，有孔無縫，前一人跪，鞠使叱吏柳之，左右乃搓首，長細僅入伽孔，復以手按圓大柳不可脫。李拜跪哀訴無罪，鞠使言：汝既修行，尚爾縱欲耽飲乎。遂釋之，出門即化為鳶，飛翔于海，顧盼哀戚曰：胡為化此類耶。天長海闊，力困而下墮於水上，颯然驚悟，汗流褊體。然則人之為異類，異類之為人，或神有此明，而物乃目擊之事也。經云：人身難得，中土難生，假使得生，正法難遇。既為人而生中國，又逢正法，尚千萬人中，無一二皈依向慕者，況蠻夷外國，道化不行者乎。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: New MingLiu; color: #993300">&nbsp;</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">郝太古真人語〔錄〕</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　既是出家，須要忘憂絕慮，知足常足。日二升之糧，積之何用。一年端布之裝，身外何求。一日之閑，一日之仙。道沖而無欲，神定而氣和。為造化之根源，窮陰陽之返復。道不遠人，人自遠道。日月不速，人自速之。</span><span style="font-family: 新細明體; color: #993300">勇猛剛強不肯，而低心而下意。遊歷他方，不如獨坐而守道。如逍遙而寂淡。飽食珍羞，不如蠣飯而塞肚。羅錡盈箱，不如粗衣而遮體。榮華宴樂，不如超然而守靜。當春登臺，不如安閑而有素。非義得財，不如貧窮而自樂。口能辨論，不如終日以無言。說古談今，不如抱元而守一。<span lang="EN-US"><br>
		</span>
		多技多能，不如絕學以守拙。常懷舊怨，不如洗心而悔過。道氣綿綿，行之得仙，得意忘言，出入涓涓，太虛妙本，得魚忘荃，牢拴意馬，壓定心猿。守拙而萬物皆成，守道而千祥自降也。<span lang="EN-US"><br>
		</span>
		　　又曰：日用者，靜處煉氣，鬧處煉神，行住坐外，皆是道也。晝夜見前，須要不昧。若睡了一時，無了一時，日日有功無睡，千日功夫了也。勿信他人言，有宿骨也。<span lang="EN-US"><br>
		</span>
		　　又曰：修真之士，若不降心，雖出家多年，無有是處，為不見性。既不見性，豈能養命，性命不備，安得成真。何為如此，緣有心病也。第一心病，見他通達性命之理，自己欲參，不肯低浮名浮利，不下，他人不肯說，心生怨謗。第二心病，他人有綠，不思自己無復，不能化人生善，徒生惡念，損人道緣。第三心病，見他人看經書，自己不通而生謗心。此等之人，永不得大智慧、天眼自珠之徒也。第四心病，緣未起行，而強起綠動眾，擾亂他人，是不良之人也。第五心病，是心不足，反致心亂，是不足之人也。．除此五病，低下參訪，必得其真。未能大靜，且守本分，未通大理，常看經教，未能動人，只合守靜。稍得薄緣，莫忘性命。能如此者，進道剋日成聖，不能依此者，決墮鄧都，不得人身，披毛帶角，永作六畜，九玄七祖何日超昇，緣汝敗道故也。夫七真五祖之語，皆演性命之端的，後學者多求小法邪徑，或用心引氣，或數息忘心，或運水火交馳，或究龍虎會合，萬端不可盡錄，致使祖師全真之理，滅而不顯。夫吾道以開通為基，以見性為體，以養命為用，以謙和為德，以卑退為行，以守分為功，久久積成，天光內發，真氣沖融<span lang="EN-US">i
		</span>
		形神俱妙，與道合真。今之學者，是非利害，好惡貪慎，不離於心，心既如是，性豈能定，氣豈能和，自然走失，去道愈遠矣。虛披鶴氅，枉玷教門。見高明者，嫉拓百端，見老幼者，欺誑百狀。有小利處，覓縫鑽頭，問大道者，耳聾眼瞎。機心巧詐，好佞狂圖，不當來出家，望做神仙，不肯降心，恣縱今時情性，已作兇徒，不通經義，呼牛作馬，不知道理，轉黑為白。師父開下教門，望箇箇修仙。吾今褊觀門人，多多造業，妖言妖語。或作入夢出神，益觀修堂，記師家名姓，引著一隊業家婆，將著幾箇愍漢子，胡言亂語，說誘他人，合眼緘唇，推心辦道，惑昧會首，假聰明強知解，只知說是說非，不知罪福，不思辦道，縱頑心而不善，將來陰司業報，看待推誰。莫嫌苦口是直言，此是修行之良藥。欲入吾教，先要修心。心不外遊，自然神定，自然氣和，氣神既和，三田自結。三田既結，芝草自生。要得完備，勤謹而行。陰德伏鬼，陽德伏人。二德既備，道果立成。前輩惺惺李仙、咸陽王仙、</span><span style="font-family: 新細明體; color: #993300">隴西李仙、成都王仙、相州趙仙、滕州馬仙、徐州老仙，其姓名甚多，皆是豪傑之徒。自入道之後，低心下意，苦心堅志，奉師如神，敬友如賓，口不出戲言，身不為諂事。守師奉教二三十年，以致了達，脫形仙去，為教門之眼目，豈不偉歟！今之學者，不奉師，不敬友，見賢則有憎拓之心，見愚則有戲狎之意，不學好事，徒生勝心，此等之輩，生為教中魔軍，死作地獄種子。兩枝角或有或無，一修尾千定萬定。九玄七祖，盡遭塗炭，冰池有寒玲之苦，擭湯有熱惱之憂，劍樹刀山，千生萬死，莫待臨時悔也。</span></p>
		<p style="line-height: 150%; margin: 0 0cm" align="left"><b>
		<span lang="EN-US" style="font-family: New MingLiu; color: #993300">&nbsp;</span></b></p>
		<p style="line-height: 150%; margin-top: 0; margin-bottom: 0" align="left">
		<b><span style="font-size: 12.0pt; font-family: 新細明體; color: #993300">
		真仙直指語錄卷上竟</span></b></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
		<font color="#800000" face="新細明體">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>