<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">






<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
<font face="新細明體" color="#800000">width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</font>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../../CMTimages/left.gif" align="right" width="44" height="600"></font></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../../CMTimages/right.gif" align="left" width="44" height="600"> 
	</font> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <font face="新細明體">
    <a target="_parent" href="../../../../../godking.htm">
    <font color="#800000">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></font></a></font></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO-1.jpg" width="482" height="71"></td>
      </tr>
      <tr>
        <td width="95%" align="center" height="100%">
        <font size="5" color="#008080" face="新細明體">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="5" color="#800000" face="新細明體">正一部</font><font size="3" color="#800000" face="新細明體">(CH08)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin: 0 0cm"><font color="#800000"><b>
		<span style="font-size: 24.0pt; font-family: 新細明體">道門科範大全集</span></b></font></p>
		<p style="line-height: 150%; margin-top: 0; margin-bottom: 0" align="left">
		<font color="#800000"><span style="font-size: 12.0pt; font-family: 標楷體">
		經名：道門科範大全集。原題唐末五代廣成先生杜光庭刪定或三洞經籙弟子仲勵編修。八十七卷。底本出處：《正統道藏》正一部。</span></font></td>
      </tr>
      <tr>
        <td width="95%" align="center" height="100%">
        <p style="line-height: 150%; margin: 0 0cm">
		<span style="font-size: 18.0pt; font-family: 新細明體; color: #993300">
		道門科範大全集卷之二十四</span></p>
		<p style="line-height: 150%; margin: 0 0cm">
		<span style="font-family: 新細明體; color: #993300">廣成先生杜光庭刪定</span></p>
		<p style="line-height: 150%; margin: 0 0cm">
		<span lang="EN-US" style="font-family: 新細明體; color: #993300">&nbsp;</span></p>
		<p style="line-height: 150%; margin: 0 0cm"><b>
		<span style="font-family: 新細明體; color: #993300">文昌注祿拜章道場儀</span></b></p>
		<p style="line-height: 150%; margin: 0 0cm">
		<span style="font-family: 新細明體; color: #993300">散壇行道</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #993300">&nbsp;</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　　法事陞壇如式。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　　都講舉，各禮師存念如法。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　　高功宣衛靈咒。<span lang="EN-US"><br>
		</span>
		　　五星列照，煥明五方。水星卻災，木德致昌。熒惑消禍，太白辟兵。鎮星四據，家國利亨。名刊玉簡，字錄帝房。乘&#39112;散景，飛騰太空。出入冥無，遊宴十方。五雲浮蓋，招神攝風。役使萬靈，上衛仙蒲，</span><span style="font-size: 8.0pt; font-family: 新細明體; color: #993300">和</span><span style="font-family: 新細明體; color: #993300">與道合真。<span lang="EN-US"><br>
		</span>　　鳴法鼓二十四通。<span lang="EN-US"><br>
		</span>　　高功發爐。<span lang="EN-US"><br>
		</span>　　無上三天玄元始三&#28801;，太上道君，太上老君，召出</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">等身中三五功曹，左右官使者，左右捧香，驛龍騎吏，侍香金童，傳言散花玉女，五帝直符，直日香官，各三十六人出。出者嚴裝顯服，冠帶垂纓，關啟玄壇土地，方域神真。</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">今設醮，陞壇行道，謹奏為入意，其諸忱悃，已錄告聞，願得太上十方至真道&#28801;，靈寶瑞光下降，流入</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">等身中，令</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">所啟之誠，速達徑御太上&#26080;極大道、三清上聖、昊天玉皇上帝</span><span style="font-size: 8.0pt; font-family: 新細明體; color: #993300">御前</span><span style="font-family: 新細明體; color: #993300">。<span lang="EN-US"><br>
		</span>　　請稱法位。<span lang="EN-US"><br>
		</span>　　具位</span><span style="font-size: 8.0pt; font-family: 新細明體; color: #993300">臣某</span><span style="font-family: 新細明體; color: #993300">與合壇官眾等，謹同誠上啟，太上虛無自然元始天尊，</span><span style="font-size: 8.0pt; font-family: 新細明體; color: #993300">次啟九皇</span><span style="font-family: 新細明體; color: #993300">九天上帝，三十六天天帝，三十二天天帝，諸天上帝，紫微、太微垣帝座星君，五帝，三元上真，三十六部尊經玄中大法師，十一大曜星君，北斗南辰星君，二十八宿星君，東璧文章星君，七星賢良真君，十二宮神真君，文昌星君，三台星君，進賢星君，少眾星真君，圓穹星宿真君，上清太微南朱文昌真人，太上九氣文昌宮仙官，建生星斗真君，青城山九天丈人真君，潛山九天司命真君，廬山九天採訪使者真君，五嶽聖帝，四瀆源王，司祿主者，職貢舉真君，英顯武烈忠祐廣濟王，貢舉掌籍考校官屬，道德應感，一切真靈。臣聞大道甚夷，廣闢祈求之路；上天善應，廓開濟度之門。有感必通，無幽不察。故齋沐可以事帝，而蘋繫可以薦神，儻通精意之禋，必遂降臨之願。醮官某確守儒業，願赴科名，幸靈寶垂修奉之規，仙籙著關宣之式，敬伸愚悃，嚴建齋壇，懺洗罪愆而身器昭明，侍降高真而心神飛越，大則法天象地，小則酌水獻花，諷玉笈之雲章，誦寶函之鳳篆。今則一塵不動，萬籟無囂，依稀瓊佩之搖，髣&#39668;仙韶之奏，煙凝檀篆，器滌匏樽。伏願列聖垂憐，眾真協應。&#39112;輪雲駕，齊降於六虛；玉宇瓊樓，森臨於九地。詔群靈於咸集，享一意之精懃，擁百祿於簪紳，錫湛恩於品彙。</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">與醮官等，無任慇懃懇祝、俯伏望幸之至，奉迎仙駕。<span lang="EN-US"><br>
		</span>　　降聖，獻茶，初進酒，奏樂。<span lang="EN-US"><br>
		</span>　　具位</span><span style="font-size: 8.0pt; font-family: 新細明體; color: #993300">臣某</span><span style="font-family: 新細明體; color: #993300">等，虔誠上啟，虛無三境至尊，昊天玉皇上帝，諸天諸地，諸水諸山，三界十方，證明列聖。</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">聞大道無為而無不為，上聖救物而無棄物，道賴人而敷暢，德因人以宣揚。是謂道</span><span style="font-family: 新細明體; color: #993300">不虛行，德不孤立，上而誘掖於群士，下以化導於烝人，恢張抱一之風，橐籥至真之教。醮官某夙沾玄化，衣被洪恩，未造道微而&#31104;固有之資、未隆德業而抱良能之素，值聖主開進賢之路，有司舉較藝之章，發兼濟之純衷，起力行之大願，爰資羽</span><span style="font-family: 新細明體; color: #993300; background: lime">B</span><span style="font-family: 新細明體; color: #993300">，仰叩高穹。所念者道，道無不為；所恃者聖，聖無棄物。陳情瀝懇，注想凝熏，庶集妙因，早酬素志。周天眾聖，必昭鑒於丹誠；大地靈神，諒俯歆於清夜。屬</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">關奏，敢不上聞，設醮詞誠，謹當宣奏。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">　　宣詞。</span><span lang="EN-US" style="font-family: New MingLiu; color: #993300"><br>
		</span><span style="font-family: 新細明體; color: #993300">
		　　諦詳詞語，灼見至誠。心畫上通，即達高真之聽；慈光下燭，必臻所欲之從。重念醮官某人生難逢，歲華易過，將強學以待問，期得志而有行。伏願道廕昭垂，天禧廣霈，咸滌歷生之罪咎，俾諧盛世之科名，得其主而遇其時，行其義以達其道。仰冀</span><span style="font-size: 8.0pt; font-family: 新細明體; color: #993300">某</span><span style="font-family: 新細明體; color: #993300">億曾上祖，遠近先魂。永離幽途，陸九霄之仙品；長垂密蔭，傳百葉之榮光。</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">等無任恭虔，酒行亞獻。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　　奏樂。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　臣聞大道玄妙，運一&#28801;以陶成；至真自然，散一神而發育。氣則貫通於萬類，神則鼓舞於群倫，同出異名，混而為一，物&#31104;之而無覺，人賦之而有靈。是知至貴之身，可謂胤真之器。于以敷其妙用，于以守其重玄，欲此功之克諧，必壽年之有永。醮官某受神氣於大道，修事業以為儒。苗而秀者，然後足以猷行；秀而實者，然後可以成就。伏願高真春顧，神聖照臨，降真神以育其神，流道氣而充其氣。既錫之以聰慧，必畀之而榮名；既界之以榮名，必延之而遐壽。庶效寸心之素，克成兼濟之圖。仰冀見在尊親，災厄蠲消，休祥駢集，松顏難老，玉液長存，擁慶緒於將來，垂清芬於後裔。</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">等無任虔懇戰越之至，再拜酒陳終獻。</span><span lang="EN-US" style="color: #993300"><br>
		</span><span style="font-family: 新細明體; color: #993300">　　奏樂。</span><span lang="EN-US" style="color: #993300"><br>
		</span><span style="font-family: 新細明體; color: #993300">　　</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">謹重誠上啟，太上&#26080;極大道，三境至尊，昊天玉皇上帝，十方大聖，三十六部尊經玄中大法師，靈寶眾真，五帝三官，圓穹玄象天曹一切靈仙，洞天嶽瀆聖眾，司祿主者，職貢舉真君，掌籍考校官屬，道德應感，一切真靈。</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">聞無觀妙而有觀徼，靜徐清而動徐生。蓋入乎有不失於無，雖應乎動而弗離其靜。此道用之所以運，而德行之所以行。矧先聖之垂彝，貴篤學而入仕。不廢君臣之義，以隆道德之風。醮官某欽奉真筌，允稽聖訓，汲汲於行已，皇皇於得君，端一心以待時，應清朝之遴選。伏願帝啟其智，神誘其衷，俾洞曉於玄根，永敷揚於妙用，貯虹蜺於胸次，摛錦繡於筆端，奮迅亨衢，施行儒業，上願皇帝亨無疆之壽，群賢成弼亮之功，玉燭調而五穀豐，海宇安而九夷服。</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">與醮官無任荷恩戴德傾虔屏營之至，再拜獻湯。</span><span lang="EN-US" style="color: #993300"><br>
		</span><span style="font-family: 新細明體; color: #993300">　　宣疏。</span><span lang="EN-US" style="color: #993300"><br>
		</span><span style="font-family: 新細明體; color: #993300">　　具位</span><span style="font-size: 8.0pt; font-family: 新細明體; color: #993300">臣某</span><span style="font-family: 新細明體; color: #993300">與合壇官眾等，謹重誠上啟，金闕虛無三清上帝，昊天六御宸尊，諸天天尊，諸天天帝，靈寶眾真，五帝三官，圓穹玄象天曹一切靈仙，洞天嶽瀆聖眾，司祿主者，職貢舉真君，掌籍考校官屬，道德應感，一切真靈。</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">聞聖演雲章，敷開天之奧旨；科遵玉笈，設祈祿之靈壇。品物聿陳，馨羞備薦，龍駕駐通宵之永，椒漿上三獻之勤。太常威神，光臨於濁界；百靈上宰，洞照於心神。臣與醮官某等，前世今生，未曾覺悟，六根三業，稔積愆尤，或殺害有情，或侵傷庶類，違真背道，故作誤為，罪積上宮，名標黑簿。或在七元曹局之內，或在三官宮府之中，或係五嶽之司，或屬四瀆之簿，未蒙原赦，及不懺除。又恐七曜加臨，五行刑剋，支干數盡，大小運窮，三命衰微，九宮滯塞，咒詛為障，冢訟為災，非託上真，無由解謝。今則特伸懺洗，咸冀赦除，上願宗廟保安，干戈永息，民無疫癘之厄，時無水旱之愆。賢俊登庸，盜賊消弭，蠻夷率服，和氣周流，遐邇蔑愁歎之聲，動植遂自然之性。三途離苦，六趣超升，長承至道之恩，永奉高真之化。今則禮周三獻，詞不再陳，懼儀矩之譸張，重凡愚之過咎，深虞屑瀆，並願赦原。仰冀上界高真，旋歸瑤闕；下方列聖，仍返仙曹。流光回盻於醮筵，凡懇必諧於素願。</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">某與醮官等，無任攀戀知歸之至，誠惶誠恐，稽首頓首，再拜奉送真聖。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">　　舉，十二願。舉，存神燒香。<span lang="EN-US"><br>
		</span>　　高功復爐。<span lang="EN-US"><br>
		</span>　　香官使者、左右龍虎君，侍香諸靈官，當令</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">向來設醮陞壇行道之所，自然生金液丹碧，芝英百靈，眾真交會，在此香火爐前。當願十方仙童玉女，接侍蘭煙，傳</span><span style="font-size: 8.0pt; font-family: 新細明體; color: #993300">臣</span><span style="font-family: 新細明體; color: #993300">向來所啟之誠，速達俓御至真&#26080;極大道、三清上聖、昊天玉皇上帝</span><span style="font-size: 8.0pt; font-family: 新細明體; color: #993300">御前</span><span style="font-family: 新細明體; color: #993300">。<span lang="EN-US"><br>
		</span>　　舉，出堂頌。<span lang="EN-US"><br>
		</span>　　出戶，引至六幕堂。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #993300">&nbsp;</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">道門科範大全集卷之二十四竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
		<font color="#800000" face="新細明體">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>