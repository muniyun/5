<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">  






<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
<font face="新細明體" color="#800000">width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</font>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../CMTimages/left.gif" align="right" width="44" height="600"></font></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../CMTimages/right.gif" align="left" width="44" height="600"> 
	</font> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <font face="新細明體">
    <a target="_parent" href="../../../../godking.htm">
    <font color="#800000">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></font></a></font></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO-1.jpg" width="482" height="71"></td>
      </tr>
      <tr>
        <td width="95%" align="center" height="100%">
        <font size="5" color="#008080" face="新細明體">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="5" color="#800000" face="新細明體">正一部</font><font size="3" color="#800000" face="新細明體">(CH08)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin: 0 0cm"><b>
		<span style="font-size: 24.0pt; font-family: 新細明體,serif; color: #800000">
		傳授三洞經戒法籙略說</span></b></p>
		<p align="left" style="line-height: 150%; margin-top: 0; margin-bottom: 0">
		<font color="#800000"><span style="font-size: 12.0pt; font-family: 標楷體">
		經名：傳授三洞經戒法籙略說。唐張萬福撰。二卷。底本出處：《正統道藏》正一部。</span></font></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 18.0pt; font-family: 新細明體,serif; color: #943634">
		傳授三洞經戒法籙略說卷下</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
&quot;New MingLiu&quot;,&quot;serif&quot;;color:#943634">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體,serif; color: #943634">三天正法除六天玉文</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　道曰：吾生眇莽之內，幽幽冥冥。幽冥之中，生乎空洞。空洞之內，生乎太無。太無變化，而三&#28801;明焉。三&#28801;混沌，生乎太虛，因虛而立洞，因洞而入無，因無而生有，有生而立空。空無之化，虛生自然，上&#28801;曰始，中&#28801;曰元，下&#28801;曰玄。玄&#28801;所生出乎空，元&#28801;所生出乎洞，始&#28801;所生出乎無，故一生二，二生三，三化生，以至九玄。從九反一，乃入道真。&#28801;清成天，滓凝成地，中&#28801;為和，以成於人。三&#28801;分判，萬化&#31104;生，日月列照五宿，煥明上三天。生於三&#28801;之精，處於無上之上，極乎無極，故無極也。履大運所不能改，經大劫所不能易，總真高虛，可謂高也，故號三天正法。九天之號，亦生於三，三&#28801;生三，故號九天。其六天總民，應化順運，與日月推遷，陰陽否勃，天地&#28801;反，小劫交周，萬帝易位，九&#28801;改度。當此之時，凶穢滅種，善民存焉。大劫交時，天翻地覆，海涌河&#20915;，而萬惡絕種，鬼魔滅&#36857;，八荒四極，萬不遺一。自非勤心於存思，佩除六天之文，修行三天正法，不得兔過，此&#25145;奉迎聖君於上清宮也。除六天文，元始天王所出，始青飛玄之&#28801;結成玉文，以告六天，運周度交，收&#28801;檢神，還反土上。正一始生之天佩者，制靈使&#28801;，威攝十方，出空入無，萬道開張，經大劫所不能毀，履洪波所不能沈，萬神稽首，五嶽司迎，侍童六百人、玉女六十人，營衛佩文者身。太上所寶，祕之六合紫房，萬劫一傳。太上受之於九天真王，元君受之於三天玉童，黃軒受之於太上元君，西王母受之於元始天王，四極受之於東海小童，紫陽真人受之於太上大夫，寧封受之於清天上皇君，唐堯受之於後聖帝君。自唐之後，得文乃七千人，皆得駕龍飛空也。《高上玉晨鳳臺曲素上經》云：玄都九曲，峻嶒鳳臺，結自然鳳氣，以成瓊房，處於九天之上、玉京之陽，虛生八會交真之氣，十折九曲，洞達八方，上招扶搖之翮，傍通明於玄臺之上。字方一丈，文蔚煥爛，洞明九天，飛鳳雲蓋，紫氣鬱溟，遊麟之獸，交躑馳橫，六領獅子，備于下關，五帝玉仙，執五色命魔靈幡，以威御五方。右侍太華玉女，左衛金仙玉童，各三千人，侍真典香，日月俠映，七元迴靈，三晨齊景，玄光洞明，瓊林振條，玉籟激庭，七寶華光，流曜上清，即高上玉晨太上大道君所治，玄都丈人以鳳文真書、憂樂之曲，玄授於道君焉。如是上天萬真，及五嶽飛仙，悉皆以月五日、十五日、二十五日，一月三登鳳臺，晏禮旋香，誦詠憂樂之辭也。上慶神真，下悲兆民，其辭虛微，玉朗洞清，四真稽首，萬仙禮音，散香逸霄，流&#28895;虛庭。凡上宮已成真人，及始學為仙者，莫不備修九天鳳氣玄丘真書、誦憂樂之曲也。玄古皆萬劫一傳，今有其人，七百年中，聽得三傳，得有其文，飛行上清，登九曲鳳臺，朝謁玉真也。輕泄失明，七祖死責，慎則神仙。太上授太極真人，以傳東海方諸青童大君，使傳道士，宿有金名、應為神仙真人者，佩之得見三元君迎聖君於上清金闕。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　萬福曰：夫化化者，不化。生生者，不生。不化則長存不滅，不生則永劫無傾。斯道神妙，修之可得而獲焉。凡一切有形，道之委&#28801;，含精通神，識自生，動自行，明辯日月，智落天地，思過鬼神，妙合陰陽，莫不由道，而神理在焉。若乃延促齡於浩劫，擢朽神於億天，迴玄抱景，登真守元，萬劫未始，千椿童顏，周天地於瞬息，役風雷於胸端，愛養群品，師範眾真，布天慈於種智，作仁父於本元。自非元始之法王、太上之玄經，孰能易之哉令．而愚者不知大道之化、元始之尊，不信神仙不死。迴顏駐年，亦猶朝菌，不知晦朔蟪蛄，不知春秋，吁可痛矣。且天迴星轉，地靜川流，四&#28801;生成，五行交錯，風雲聚散，寒暑生殺，詛無主而宰之焉。蓋至道神化，分靈布&#28801;，羅絡統御而主之也。雖諸天五億，世界三千，仙真聖尊，開方立域，說法教化，變見無窮，真應法身，靈應難測。其統之者，皆元始矣。即人身足行手持，目視耳聽，口語鼻歆，心通意識，魄靜魂動，皮膚居外，筋骨持內，血&#33033;榮衛，晝夜運動，豈無君而御之哉。斯固司命納生，桃君保精，白元營魄，無英制魂，二十四真和理百神，太一元父總統我身，虛靜則永世不傾，煩躁則倏忽夭齡矣。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
		</span><span style="font-family: 新細明體,serif; color: #943634">
		　　夫人從虛無自然中來，受神抱識，湛然清爭。及&#31104;形之後，則眾欲生而患累起，見世則三災九&#25145;、十苦八難，痛癢疼酸，生老病死，煩惱形神；死則魂入幽牢，受諸苦惱，晝夜考掠，魂神痛楚，動經萬劫，莫能自兔。天尊大慈觀見眾生，愛念在心，乃分靈布化，降&#36857;接凡，天上人間，遊行教化，分身百萬，散景億千，隨其，機緣，廣說經教，欲使眾生離苦，永免輪迴。今天昔天，法門常一也。經云：思微定志者，令人安神念道，保其身也。思微者，念昔受生之初，神本清淨也。定志者，除諸妄想，絕思惟也。人所以生者，神在形也。所以死者，&#28801;離身也。子欲長生，定其心也。身有百神，心為之主，故《老君內觀經》云：心者禁也，一身之主，禁制形神，使不邪也。心則神也其神也，非青非白，非赤非&#40644;，非大非小，非短非長，非曲非直，非柔非剛，非厚非薄，非圓非方，變化不測，混合陰陽，大包天地，細入毫芒，制之則正，放之則狂，清凈則生，濁躁則亡，明照八表，暗迷一方。但能虛寂，生道自常，永保無為，其身則昌。世以無形，莫之能名，禍福吉凶，悉由之矣。又云：從道受分謂之命，自一&#31104;形謂之性，所以任物謂之心，心有所憶謂之意，意之所之謂之志，事無不知謂之智，智周萬物謂之慧，所以通生謂之道。道者，有而無形，無而有情，變化不測，通神群生，在人之身，則為神明，即修心也。所謂心也。所以教人修道，即修心也；教人修心，即修道也。道不可見，因生以明之也；生不可常，用道以守之也。若生亡則道廢，道廢則生亡，生道合一，則長生不死，羽化神仙。人不能保者，以其不內觀於心故也。內觀不遺，生道常存。又云：道以心得，心以道明。心明則道降，道降則心通。神明之在身，猶火之在&#24053;明，從火起火，自灶存炷，因油潤油，藉&#24053;停四者，若廢明何生焉，亦如明緣神照，神託心存，心由形有，形以道全，一物不足，明何依焉。所以謂之神明者，眼見、耳聞、意知、身覺，分別物理微細，悉知由神以明，故曰神明。老君曰：所以言虛心者，遣其實也。無心者，除其有也。定心者，令不動也。安心者，使不危也。靜心者，令不亂也。正心者，使不邪也。清心者，令不濁也。淨心者，使不穢也。此皆已有，今使除也。心直者，不反覆也。心平者，無高低也。心明者，不暗昧也。心通者，不室礙也。此皆本自然也。粗言數者，餘可思也。學道之夫，當熟觀之矣。</span><span lang="EN-US" style="color:#943634"><br>
		</span><span style="font-family: 新細明體,serif; color: #943634">
		　　詳夫三洞經教，萬術千方，雖廣略不同，皆制人之心也。而心有明暗，智有淺深，由形器有清濁，&#31104;&#28801;有薄厚耳。然是非好惡，喜怒趨捨，莫不悉從於心。未知是心，誰之所使，若也定由於心也，心何自殂落哉。然則尋其本，莫得其源；察其流，靡窮其際。而究其終始，則卒歸其自然也，嘗試論之。夫道以一動生萬物，萬物由一以生一，在人身即老君魂也，亦謂之道識也。照生我神，即我魂也，亦謂之我識。既身由一生，神由道照，則心由於神明矣。由是言之，神見則心朗，神隱則心昏，神之隱見，由心之清濁也。假如油清則燈照，油濁則景微矣。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
		</span><span style="font-family: 新細明體,serif; color: #943634">
		　　經云：心則神也，神則心也，心神不殊，是以心由神照，則經之燈喻是也，智者諦詳之焉。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
		<br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體,serif; color: #943634">明科信品格</span><span lang="EN-US" style="font-family:&quot;New MingLiu&quot;,&quot;serif&quot;;
color:#943634"><br>
		</span><span style="font-family: 新細明體,serif; color: #943634">　　</span></b><span style="font-family: 新細明體,serif; color: #943634">凡人初入法門，先受諸戒，以防患止罪。次佩符籙，制斷妖精，保中神&#28801;。次受五千文，詮明道德生化源起。次受三皇，漸登下乘，緣麤入妙。次受靈寶，進昇中乘，轉神入慧。次受洞真，鍊景歸無，還源反一，證於常道。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　經云：知常容，容乃公，公乃王，王乃天，天乃道，道乃久，沒身不殆。此謂天地雖沒，而身常存，不危殆也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　凡道由心得，心以道通，誠至感神，神明降接，是以古人求心，末世求財，古人非心，不度末世，非財不仙。是故須財以對心，明心而財見。譬諸世人，欲求心佳偶、良寶珍物、心之所愛，豈計價直也。此暫時賞心悅目，尚竭所懷，況乎真道，得不貴耳。世人惜財不受經，不肯尊師重道，乃將神仙為虛說，長壽為自然，不亦慨哉。而聖人善勸方便，質求其心，或七寶告靈，或六誓傳道，良有以也，豈徒然哉。必使經道流通，人神合契，信行不忒，師弟無違矣。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
		<br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體,serif; color: #943634">七實</span></b><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
		</span><span style="font-family: 新細明體,serif; color: #943634">
		　　黃金白銀一、珊瑚二、琥珀三、碑磲四、瑪瑙五、真珠六、碧玉七，一云&#29792;璃、蘇牙、白玉、真珠、碑磲、瑪瑙、琥珀。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
		</span><span style="font-family: 新細明體,serif; color: #943634">
		　　義曰：道以一&#28801;化生三&#28801;，三&#28801;化生九&#28801;，九&#28801;各生三&#28801;，為三十六</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		天，洞徹無礙，名曰道境，號天中之天。從是以下，二&#28801;流降，分化五行，元和降精，凝魂生身，元父玄母，神散五靈，在人形中，謂之五藏，外通七竅，以照七元，含陰吐陽，養神育氣，為我身之寶，謂之七寶，而腎藏偶故金銀共焉。元始五老，分位五方，三五流煇，結神五藏，所以將此七寶，上告明靈，質對我心，冀通神道矣。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
		<br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體,serif; color: #943634">金銀二十四兩</span></b><span lang="EN-US" style="font-family:
&quot;New MingLiu&quot;,&quot;serif&quot;;color:#943634"><br>
		</span><span style="font-family: 新細明體,serif; color: #943634">
		　　義曰：紫微二十四高真，分靈下降，生於人身，保神養&#28801;，變化自然，出有入無，調理百關，&#28801;血流轉。由二十四高真，所以常存，故言鎮二十四生&#28801;也。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
		</span><span style="font-family: 新細明體,serif; color: #943634">上金九兩</span><span lang="EN-US" style="font-family:&quot;New MingLiu&quot;,&quot;serif&quot;;
color:#943634"><br>
		</span><span style="font-family: 新細明體,serif; color: #943634">
		　　義曰：人之受生，九天&#28801;降，迴黃轉白，守一抱元，晝夜變化，以成我身也。及九月神具，司命告靈，萬神侍衛，而得生焉。故上誓九天，質其生元也。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
		<br>
　</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體,serif; color: #943634">金環十口</span><span lang="EN-US" style="font-family:&quot;New MingLiu&quot;,&quot;serif&quot;;
color:#943634"><br>
		</span></b><span style="font-family: 新細明體,serif; color: #943634">
		　　義曰：天迴地轉，陰陽生成，日東月西，晝夜分位，周天三百六十五度，四分度之，一陰</span><span style="font-family: 新細明體,serif; color: #943634; background: lime"></span><span style="font-family: 新細明體,serif; color: #943634">陽舒，天之常道，一歲十二月，四時生化，&#28801;周十天。故質告十方，通誠十極，則神道聞於遠近，真靈降於身形也</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
		</span><span style="font-family: 新細明體,serif; color: #943634">　　<b>金龍三枚、金紐二十七口</b></span><span lang="EN-US" style="font-family:&quot;New MingLiu&quot;,&quot;serif&quot;;
color:#943634"><br>
		</span><span style="font-family: 新細明體,serif; color: #943634">
		　　義曰：龍者，鱗蟲之長，&#31104;少陽之&#28801;，含歲星之精，木之靈獸，變化自在。故東方七宿，象為青龍，&#28801;轉五方，或遍九方，隨處言之，則有五龍、六龍、九龍之號。而得道者馭之，如世之乘馬。所以世事云：龍以馭天，馬以行地是也。今所以用龍者，傳言驛奏，聞諸天曹地司，狀學道者之功過也。紐以馭龍，猶馬之銜勒也。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
		</span><span style="font-family: 新細明體,serif; color: #943634">　　<b>金龍玉璧簡文</b></span><span lang="EN-US" style="font-family:&quot;New MingLiu&quot;,&quot;serif&quot;;
color:#943634"><br>
		</span><span style="font-family: 新細明體,serif; color: #943634">
		　　義曰：人受命長短善惡，富貴貧賤，愚智窮通，吉凶禍福，乃至草木蟲魚，風雲雹霰，莫不由之於天。天有北極天尊主之，而天高聽卑，察人善惡，司其得失。若能至誠，則感之於天。是以善惡發乎心，吉凶應乎天矣。聖人慈悲廣救，方便接引，令改惡從善，祈於上玄，立詞致欸，書於簡牘，訴之於天，身中吏兵，善惡童子，及四司五帝、土地真官，關白太上三曹，告下諸天諸地，日月宮府，百二十曹，二萬四千靈司令某乙，紀善輟惡，續短延長，則周公金縢，仲尼元辰，子韋移星，魯陽迴日等，是其事也。故簡者，求事之詞璧，乃質誠之信龍，即傳奏之驛，猶諸方奏貢，列詞狀物，馳於闕庭耳。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
		</span><span style="font-family: 新細明體,serif; color: #943634">　　<b>金環玉環</b></span><b><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
		</span><span style="font-family: 新細明體,serif; color: #943634">　　</span></b><span style="font-family: 新細明體,serif; color: #943634">義曰：環者，圓而能通，空而不滯，金剛能斷，柔而不撓，玉潔匪渝，光而有潤。欲使行人&#20915;斷世網，從順經道，與代和光，處凡無染，外則不滯於境，內則常虛其心，睹物緣情，攀懷自息，亦樞始得。其環中前心、後心，如之不絕故也。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
		</span><span style="font-family: 新細明體,serif; color: #943634">　　<b>斷環</b></span><b><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
		</span><span style="font-family: 新細明體,serif; color: #943634">　　</span></b><span style="font-family: 新細明體,serif; color: #943634">義曰：斷世恩愛，共契師資，生死永捐，經法相繼，亦是師資同心，其利斷金。又金為義，義能斷割，除惡就善，內絕疑網，外捐嗜欲，則妄想煩惱，永消除也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">　　素絲五十尺，若百尺，五兩、十兩。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　義曰：素絲，天然質素，柔潔明凈，隨物宛約，順世光塵，貫穿珠玉，織成錦綺，或聖人所服，或凡夫所衣，天上人間，共相寶貴。欲使行人身心清淨，內外柔和，除其剛強，不染穢濁，則人天愛護，仙聖降臨，微妙難思，寶貴斯極，五應五&#28801;，五德五方，百應百神，百關百結，尺有分寸，須識短長，兩與物齊，自明輕重也。</span><span lang="EN-US" style="color:#943634"><br>
		</span><span style="font-family: 新細明體,serif; color: #943634">　　<b>青絲</b></span><b><span lang="EN-US" style="color:#943634"><br>
		</span><span style="font-family: 新細明體,serif; color: #943634">　　</span></b><span style="font-family: 新細明體,serif; color: #943634">義曰：青者，天之色，冀繫&#28801;於天。又宗方之色，庶發生於善，欲使行人當如天行道，慈育蒼生，似春之德，滋榮一切也。</span><span lang="EN-US" style="color:#943634"><br>
		</span><span style="font-family: 新細明體,serif; color: #943634">　　<b>斷髮歃血</b></span><b><span lang="EN-US" style="color:#943634"><br>
		</span><span style="font-family: 新細明體,serif; color: #943634">　　</span></b><span style="font-family: 新細明體,serif; color: #943634">義曰：割身自信，誓於明神也。</span><span lang="EN-US" style="color:#943634"><br>
		</span><span style="font-family: 新細明體,serif; color: #943634">　　絳巾、碧巾</span><span lang="EN-US" style="color:#943634"><br>
		</span><span style="font-family: 新細明體,serif; color: #943634">
		　　義曰：絳丹色，以代敵血。碧青色，用代落髮。真人不欲傷人，大慈之化也。</span><span lang="EN-US" style="color:#943634"><br>
		</span><span style="font-family: 新細明體,serif; color: #943634">　　<b>五香</b></span><span lang="EN-US" style="color:#943634"><br>
		</span><span style="font-family: 新細明體,serif; color: #943634">
		　　沈香一、薰陸一不白檀三、青木四、丁香五、龍腦七、砂三、雄四。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">　　義曰：撒五薰之&#28801;，降五方之靈也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">　　<b>方綵</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　義曰：五帝主人善惡籍籙，以色幣質之。經云：用</span><span style="font-family: 新細明體,serif; color: #943634; background: lime"></span><span style="font-family: 新細明體,serif; color: #943634">，五方元老之官也。天子用匹，公王以丈，庶人以尺各依方數也。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
		</span><span style="font-family: 新細明體,serif; color: #943634">　　<b>命繒</b></span><span lang="EN-US" style="font-family:&quot;New MingLiu&quot;,&quot;serif&quot;;
color:#943634"><br>
		</span><span style="font-family: 新細明體,serif; color: #943634">
		　　義曰：人受生，天與四萬三千二百算為一百二十年，而不滿此者，皆犯天地、日月、星辰，違盟負約，背道叛師，不從經戒，為三官奪&#20943;算命所致也。故以紋繒</span><span style="font-family: 新細明體,serif; color: #943634; background: lime"></span><span style="font-family: 新細明體,serif; color: #943634">對天官，乞延算命，名命繒也。唯天子用紫紋或羅一百二十匹，皇后太子比之。餘依年加匹、丈、尺，王公貴人用匹，富者用丈，貧賤以尺。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
		</span><span style="font-family: 新細明體,serif; color: #943634">　　<b>命米</b></span><b><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
		</span></b><span style="font-family: 新細明體,serif; color: #943634">
		　　義曰：食者，人之天，人不食而死。米者，人之所食，切己難忘。命祿少多，係於天府天祿。若盡壽命便終，故用益天倉，冀延短壽。所以正一經云：算盡為延，祿盡為益是也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">　　<b>金羊</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　義曰：羊能跪乳，謂之禮獸，欲使行人孝於師父，慈於一切也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">　　<b>玉鴈</b></span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
		</span><span style="font-family: 新細明體,serif; color: #943634">
		　　義曰：鴈，陽烏也。秋南而春北，順陰陽以往來。又有行伍，知其次序，欲使行人隨順法教，令威儀有度，知其階位，不違品次也。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
		</span><span style="font-family: 新細明體,serif; color: #943634">　　<b>金魚、玉魚</b></span><span lang="EN-US" style="font-family:&quot;New MingLiu&quot;,&quot;serif&quot;;
color:#943634"><br>
		</span><span style="font-family: 新細明體,serif; color: #943634">
		　　義曰：魚為陰蟲水官之使，傳驛文牒，詣河侯之所。又斷北帝之長簿，奏水官之符狀。玉取潔白，入水不渝。金取堅剛，得水柔潤，亦取其檢口不言，陰潛自處也。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
		</span><span style="font-family: 新細明體,serif; color: #943634">　　<b>五色錦</b></span><b><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
		</span><span style="font-family: 新細明體,serif; color: #943634">　　</span></b><span style="font-family: 新細明體,serif; color: #943634">義曰：錦者，禁也。五色繪而成文，欲使人處五欲而成道，先須伏從科戒，以禁於心也。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
		</span><span style="font-family: 新細明體,serif; color: #943634">　　<b>青羅、紫羅</b></span><b><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
		</span><span style="font-family: 新細明體,serif; color: #943634">　　</span></b><span style="font-family: 新細明體,serif; color: #943634">義曰：繒輩之微細輕妙，唯羅之最美也。青紫，天之色，重經貴道之士，以此精物</span><span style="font-family: 新細明體,serif; color: #943634; background: lime"></span><span style="font-family: 新細明體,serif; color: #943634">有經之師，充法服之用，冀體妙入微，同天合道也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">　　<b>青布</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　義曰：青，清也，亦春之色。布遍也，使行人清心諍行，遍行諸法，慈愛萬物，仁若春陽也。又云：仙人食金玉，衣青素，故以金玉青素為盟，亦一方之談，未為絕論也。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
		</span><span style="font-family: 新細明體,serif; color: #943634">　　<b>紙、筆、墨</b></span><span lang="EN-US" style="font-family:&quot;New MingLiu&quot;,&quot;serif&quot;;
color:#943634"><br>
		</span><span style="font-family: 新細明體,serif; color: #943634">
		　　義曰：天曹雖遠，神與世通，列狀言情，事資文墨，故以此具，</span><span style="font-family: 新細明體,serif; color: #943634; background: lime"></span><span style="font-family: 新細明體,serif; color: #943634">對天曹，庶文字上聞，言詞可記也。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
		</span><span style="font-family: 新細明體,serif; color: #943634">　　<b>券契</b></span><b><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
		</span><span style="font-family: 新細明體,serif; color: #943634">　　</span></b><span style="font-family: 新細明體,serif; color: #943634">義曰：受道之日，關奏天曹地府、四司五帝、一切神仙，以為監證，所以召七祖以監臨，對五帝而結券。若後違盟犯約，背道輕師，則勘契合券，以自證驗。亦猶世之交易，各執券契，以相信也，亦曰昇天券。得道之曰，過天門地戶，魔王主司，以相按驗，乃至神仙洞府，諸天曹局，悉皆勘會，如世之公驗也。券即正一真券、五色券、八道券、三五券、洞神券、昇玄券、自然券、上清七券等例是也。契即正一黃契、三五契、三十六部尊經契、上清四契等例是也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">　　<b>盟</b></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體,serif; color: #943634">
		　　義曰：盟，明也。彼此未信，對神以相明也。神者無形，官冥不測，莫睹其端。若違盟約，必致殃考，是其驗耳。依盟祟約，福亦無忒。但以凡心易動，神理難明，故須立約以契之，必令通神合道也。盟即靈寶初、中、大等是也。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
		</span><span style="font-family: 新細明體,serif; color: #943634">　　<b>誓</b></span><span lang="EN-US" style="font-family:&quot;New MingLiu&quot;,&quot;serif&quot;;
color:#943634"><br>
		</span><span style="font-family: 新細明體,serif; color: #943634">
		　　義曰：誓，制也。以言契心，告神盟也。而自制其情，欲不使放逸，期於會道耳。夫上士聞道，勤能行之，不須盟誓，以自契也；中士已下，引之則進，排之則退，故須盟誓，制止其心，令不改也。蓋聖人大慈之教，勘於合道，既授之以法，又使從科戒，必令不犯，克得道也。所以末代傳道，皆須共立盟誓也。誓即六誓、十二誓等是也。夫神道無形，天理遼曠，幽昧不測，言議莫知，若能精至，便即通感，所以令其</span><span style="font-family: 新細明體,serif; color: #943634; background: lime"></span><span style="font-family: 新細明體,serif; color: #943634">信用質於心也。心信則輕財，財輕乃貴道，賤財則神明降接，</span><span style="font-family: 新細明體,serif; color: #943634; background: lime"></span><span style="font-family: 新細明體,serif; color: #943634">命可延，命久年長，神仙可得。未有神仙，不能體變入化，與道長存也。世人不悟，遂妄生非毀，外不行功立德，內不洗垢清神，而貪穢滿心，愛憎栖意徒言入定，躁甚羈&#29480;，唐說淨心，臭踰溷豕，但見坐禪者，毒心彌盛，穢&#36857;逾彰，虛語內修，竟無中實，至於飢寒痛癢，病惱煩怨，不異常人，矯云同俗，吁可悲也。愚人聞余此言，謂之誹謗，吾豈欲街於言詞而自陷也，直欲使人釋迷從悟耳。智者幸熟思之，勿役妄也。其所用法信事畢，並依經散之也。伏尋經中信物，或云出自神州，非世間所有，今請以某物準當者，將欲引接於貧賤，使同入道也。若富有之家，幸得力辦，未宜準當之。且金錢七寶，天子、儲君、皇后、妃主、公王能有，豈凡賤得辦也。其金龍玉龍、金魚玉魚、金羊玉鴈、羅錦之流，又非寒栖所得，皆聽以雜物準當。若要令依法，則經道永閟，難於引接耳。又經中法物，自屬明靈，須依色目，力營取辦。若信物自是弟子施師，多少無限，或名衣上服、&#29248;帳臥具、茵席几杖、玩弄器物、缾罐履屩、車馬奴僕、莊園屋宅、金銀珠玉、綾羅錦綺、錢絹布帛、釵梳環釧、米麥花果、供養法具、繩&#29248;坐褥，緣身所有，施道及師，立觀度人，寫經造像，放贖生命，拯濟飢寒，兔賤為良，施囚宥罪，廣行慈救，大設悲田，發無上心，大弘勝業，為家為國，濟物及身，遍為三塗，眾生苦惱，各隨心力，屬在一時，任其所懷，亦無定格。若貧賤之人，供師使役，不憚苦辛，遠近陪隨，給侍香火，修營觀宇，植種果林，墾闢田園，栽時花藥，捨身落髮，剋己自勞，毫分之間，無所惱惜，晝夜不懈，供事師尊，如此勤勞，至乎得道也。竊見金仙、玉真二公主，以景雲二年，歲次辛亥春正月十八日甲子，於大內歸真觀中，詣三洞大法師金紫光祿大夫、鴻臚卿、河內郡開國公，上柱國太清觀主史尊師，受道破靈寶自然券，受中盟八帙經四十七卷、真文二籙，佩符策杖。乃埔土為壇三級，高一丈二尺，金蓮華纂，紫金題牓，青絲周達壇內。東方青錦，南方丹錦，西方白錦，北方紫錦，中央黃錦為褥。復有龍鬚鳳翮等席，藉地五方案，各依方色，制錦&#34412;金龍玉璧鎮之。又青羅十八匹，緋羅六匹，白羅十四匹，皂羅十匹，黃羅二十四匹，以安五方。紫羅二百四十匹，絹四百八十匹，錢二百四十貫，黃金二百兩，五色雲錦二十五匹，香一百二十斤，七寶周足，青絲五百兩，奏紙二萬四千番，筆墨各二百四十管挺，書刀十二口，護戒刀巾各三十八具，金龍六枚，金鈕五十四枚，俱用鎮於壇中，以質靈官也。復有盤龍香鑪，舞鳳香鑪，瑞葉香鑪，祥花香鑪，蓮花香鑪，芝草香鑪，並香合香奩，並純金純銀製造。復有對鶴雙鸞，飛龍宛鳳，錦帕敷案。復有金剛神王，仙童神女，&#28895;雲山水，草樹蟲魚，聖獸靈禽，&#29900;奇珍物，繡輥覆經。復有彫玉之案，鏤金之案，紫檀之案，白檀之案，沈香之案，皆作翔鸞舞鶴，金花玉葉，裝飾彫&#37816;。復有七寶函，九仙函，黃金函，白玉函，以盛於經。復有青錦之囊，絳錦之囊，素錦之囊，紫錦之囊，黃錦之囊，雲錦之囊，五色繡囊，以盛法籙。復有廚盝笥藏，皆珠玉裝飾，巧妙華麗，非世所有，眼未曾睹，價直億千也。又有真人旛，玉童玉女旛，金剛神王旛，蓮花鏤旛，芝草鏤旛，盤龍鏤旛，舞鳳鏤旛，翔鸞鏤旛，飛鶴鏤旛，或霏雲耀日，隱景含煙，轉字開花，連金綴玉，或山水畫象，鳥獸奇形，瑞草祥花，披雲漏日，懸壇之四面。復有金蓮花樹，銀蓮花樹，七寶花樹，五色花樹，千株萬株，列壇上下，及觀院內，光明洞徹。復有五色花燭，金盤龍燭，銀翔鸞燭，千葉蓮燭，九色雲燭，同心之燈，分華之燈，連珠之燭，貫花之燈，轉輪神燈，飛臺靈燈，紫焰蘭燈，青光芝燈，霄華百枝燈，月照千葉燈，五星燈，七曜燈，二十八宿燈，三十六天燈，韜光燈，滅煙燈，照耀內外。二七日夜，行道禮誦，始啟齋，則瑞雪飄花，將露真文，乃卿雲浮蓋。其夜四更，老君降壇，與公主語。傳法之日，瑞雲五色，香煙八引。傳法既畢，二公主各捨&#29248;臥几褥，音樂器具，及在俗衣服，各五百副，絹一萬匹，羅錦錢綵，並供養法具等，價逾萬貫。鎮壇法物，仍不在其數。又以先天元年壬子歲冬十月二十八日甲子，復受五法，上清經法，具依科格，別院建壇，法天象地，內圓外方，裝嚴妙麗，乃至法物、信物、鎮綵、命繒等物，皆勝於前百千萬倍。其經法，並金書寶軸、繡帙錦表，悉珠玉連綴，代未曾有，不可名目。</span><span lang="EN-US" style="font-family:&quot;New MingLiu&quot;,&quot;serif&quot;;color:#943634"><br>
		</span><span style="font-family: 新細明體,serif; color: #943634">
		　　萬福自惟凡鄙，戒行無取，謬奉恩旨，濫預臨壇大德、證法三師，既睹玆法會，實懷悚作緣，公主受道，並別有記。今麤書之，冀萬代之後，知道法之尊重也。大唐先天元年，歲次壬子十二月丙申十二日丁未，太清觀道士張萬福謹記。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
&quot;New MingLiu&quot;,&quot;serif&quot;;color:#943634">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:標楷體;
color:#943634">傳授三洞經戒法籙略說卷下竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
		<font color="#800000" face="新細明體">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
