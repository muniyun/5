<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">






<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
<font face="新細明體" color="#800000">width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</font>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../CMTimages/left.gif" align="right" width="44" height="600"></font></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../CMTimages/right.gif" align="left" width="44" height="600"> 
	</font> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <font face="新細明體">
    <a target="_parent" href="../../../../godking.htm">
    <font color="#800000">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></font></a></font></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO-1.jpg" width="482" height="71"></td>
      </tr>
      <tr>
        <td width="95%" align="center" height="100%">
        <font size="5" color="#008080" face="新細明體">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="5" color="#800000" face="新細明體">正一部</font><font size="3" color="#800000" face="新細明體">(CH08)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin: 0 0cm"><b>
		<span style="font-size:24.0pt;font-family:新細明體;color:#993300">意林</span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-size: 12.0pt; font-family: 新細明體; color: #993300">
		經名：意林。唐馬總撰。五卷。底本出處：《正統道藏》正乙部。參校版本：《四庫全書》文淵閣本（簡稱文淵閣本》。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin: 0 0cm">
		<span style="font-size: 18.0pt; font-family: 新細明體; color: #800000">意林卷之一</span></p>
		<p style="line-height: 150%; margin: 0 0cm">
		<span style="font-family: 新細明體; color: #800000">扶風馬總元會編</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #800000">&nbsp;</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #800000">鬻子－卷</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #800000">
		　　《藝文志》云：名熊著子二十二篇，今一卷六篇。發政施令，天下福謂之道，上下相親謂之和，不求而得謂之信，除天下之害謂之仁，信而能和者帝王之器。聖王在位，百里有一士，猶無有也。王道衰，千里一士，則猶比肩也。知善<span lang="EN-US">·</span>不信謂之狂，知惡不改謂之惑。<span lang="EN-US">○</span>昔文王見齋年九十，文王曰：嘻！老矣。齋子曰：若使臣捕虎逐麋，臣已老矣。坐策國事，臣年尚少。<span lang="EN-US"><br>
　</span></span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #800000">太公金匱二卷</span></b><span lang="EN-US" style="font-family: 新細明體; color: #800000"><br>
		</span><span style="font-family: 新細明體; color: #800000">
		　　武王問太公曰：殷已亡其三人，今可伐乎。太公日：臣聞之，知天者不怨天，知己者不怨人。先謀後事者昌，先事後謀者亡。且天與不取，反受其咎；時至不行，反受其殃。非時而生，是為妄成。故夏條可結，冬冰可釋，時難得而易失也。<span lang="EN-US">○</span>武王平殷還，問太公曰：今民吏未安，賢者未定，如何。太公曰：無故無新，如天如地。得殷之財，與殷之民共之，則商得其賈，農得其田也。一目視則不明，一耳聽則不聰，一足步則不行。選賢自代，上下各得其所。<span lang="EN-US">○</span>武王問：五帝之戒可得聞乎。太公曰：黃帝云：余在民上搖搖，恐夕不至朝。故金人三緘其口，慎言語也。堯居民上振振，如臨深淵。舜居民上兢兢，如履薄冰。禹居民上慄慄，如恐不滿。湯居民上翼翼，懼不敢息。道自微而生，禍自微而成，慎終與始，完如金城。<span lang="EN-US">○</span>行必慮正，無懷僥倖書履。忍之須央，乃全汝軀書鋒。刀利皚皚，無為汝開書刀。源泉滑滑，連旱則絕。取事有常，賦斂有節書井。<span lang="EN-US"><br>
　</span></span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #800000">太公六韜六卷<span lang="EN-US"><br>
		</span>　　</span></b><span style="font-family: 新細明體; color: #800000">有求賢之名，無用賢之實。<span lang="EN-US">○</span>文王曰：君務舉賢，不獲其功，何也。太公曰：舉不容易。文王曰：舉賢若何。太公曰：案賢察名，選才考能，名實得之也。涓涓不塞，將成江河；兩葉不去，將用斧柯。熒熒不救，炎炎奈何。文王曰：國君失民者何也。太公曰：不慎所與也。君有六守三寶。六守者：仁、義、忠、信、勇、謀；三寶者：農、工、商。六守長則君安，三寶完則國昌。國柄借人，則失其威。淵乎無端，孰知其源。天下非一人天下，天下之天下也。取天下，若逐野鹿，而天下共分其肉。<span lang="EN-US">○</span>太公云：伏羲神農教而不誅，黃帝堯舜誅而不恕<span lang="EN-US" style="background: lime">#1</span>。<span lang="EN-US">○</span>聖人恭天靜地，和人敬鬼。<span lang="EN-US">○</span>文王在岐，召太公曰：吾地小，奈何。太公曰：天下有粟，賢者食之；天下有民，賢者牧之。屈一人下，伸萬人上，唯聖人能行之。<span lang="EN-US">○</span>冠雖弊加於首，履雖新履於地。<span lang="EN-US">○</span>武王問太公曰：士高下有差乎。太公曰：人有九差。惡口舌為眾所憎，夜臥早起，此妻子之將。知人飢渴，習人劇易，此萬人之將。戰戰慄慄，曰慎一曰，此十萬之將。知天文，悉地理，理四海如妻子，此天下之主。軍中之事，不聞君命。<span lang="EN-US">○</span>武王問太公曰：吾欲令三軍親其將如父母，攻城則爭先登，野戰則爭先赴，聞金聲而怒，聞鼓音而喜，可乎。太公曰：作將冬曰不服裘，夏曰不操扇，天雨不張幔，寒過泥塗將先下步，軍未舉火將不食。士非好死而樂傷，其將知飢寒勞苦也。用兵之害，猶與最大，起之若驚，用之若狂，當之者破，近之者亡，使如疾雷不暇掩耳也。<span lang="EN-US">○</span>貧窮忿怒，欲次其志者，名曰必死之士；辯言巧辭，善毀善譽者，名曰問謀飛言之士。<span lang="EN-US"><br>
　</span></span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #800000">曾子二卷</span></b><span lang="EN-US" style="font-family: 新細明體; color: #800000"><br>
		</span><span style="font-family: 新細明體; color: #800000">
		　　君子愛曰以學，及時而成。難者不避，易者不從。曰一就業，夕自省，可謂守業。年三十、四十無藝，則無藝矣。至<span lang="EN-US" style="background: lime">#2</span>五十不以善聞，則無聞矣。鄙夫鄙婦相會於牆之陰，可謂密矣，明曰或有知之，故云執仁與義莫不聞也。<span lang="EN-US">○</span>蓬生麻中，不扶自直；白沙在涅，與之皆黑。君子之遊，芯乎如入蘭芷之室，久而不聞，則與之化矣；小人之遊，戲乎如入鮑魚之室，久亦不聞而亦化矣。故君子慎其去就也。<span lang="EN-US">○</span>與君子遊，如曰之長，加益不自知也；與小人遊，如履薄冰，幾何而不行陷乎。<span lang="EN-US">○</span>天圓地方，則是四角不掩也。聞之夫子曰：天道曰圓，地道曰方。</span></p>
		<p style="line-height: 150%; margin: 0 0cm" align="left"><b>
		<span lang="EN-US" style="font-family: 新細明體; color: #800000">&nbsp;</span></b></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #800000">晏子八卷</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #800000">
		　　景公作臺，臺成復欲作鐘。晏子諫曰：斂民作鐘，民必哀。斂哀以謀，樂不祥。<span lang="EN-US">○</span>景公璧妾死，名曰嬰子，公守之三日不食，膚著於席而不去。晏子曰：外有良醫，將作鬼神之事。公信之，屏而沐浴。晏子令棺入殮死者。公大怒，晏子曰：已死不復生。公乃止。仲尼聞之，曰：星之昭昭，不如日月之諼諼。<span lang="EN-US">○</span>景公時，雨雪三日，披狐白之裘，坐於堂側，謂晏子曰：三日雨雪，天下何不寒。晏子曰：夫賢君飽則知人飢，溫則知人寒。公乃去裘冠，足以修敬。不務其飾衣，足以掩形。不務其美，土事不文，木事不鏤，足以示民也。<span lang="EN-US">○</span>景公曰：吾欲霸諸侯，若何。晏子曰：官未具也。臣聞仲尼處陋巷，廉隅不正，則原憲侍；志意不通，則仲由侍；德不辱，則顏回侍。今君未有能侍，故未具也。<span lang="EN-US">○</span>君擇臣使之，臣雖賤亦擇君事之。<span lang="EN-US">○</span>一心可以事百君，百心不可以事一君。事貴人不能過，禮貴人惡之。<span lang="EN-US">○</span>晏子治阿三年，毀聲於國，景公召而問之，對曰：嬰舉儉罰偷，墮民惡之；央獄不畏強貴，強貴惡之。是二邪毀於內，二讒去於外。臣請改轍更治三年，必有譽也。景公病水數十日，夢與二日鬥而不勝，使召夢者占之。占者至門，晏子使對曰：公病，陰也。與二日鬥，日，陽也。不勝，疾將退也<span lang="EN-US">o</span>．三日而愈，公賞占夢者。占夢者辭曰：晏子之力也。公問晏子，晏子曰：臣若自對，則不信也。<span lang="EN-US">○</span>景公病疽在背，欲見不得，問國子，國子曰：熱如火，色如日，大如未熟李也。公問晏子，晏子曰：色如蒼玉，大如璧。公曰：不見君子，不知野人之拙也。<span lang="EN-US">○</span>晏子使楚，楚王令左右縛一人作盜者過，王問：何處人也。對曰：齊人也。王視晏子：齊國善盜乎。晏子曰：橘生江南，江北則作根，地土使然也。今民生長於齊不盜，入楚則盜，臣不知也。楚王自取弊耳。<span lang="EN-US">○</span>晏子使楚，楚王以晏子短，作小門於大門之側，晏子曰：往詣狗國，從狗門入。今來使入楚，不可從狗門入也。遂大門入。<span lang="EN-US">○</span>楚王問：齊之臨淄都無人耶。對曰：臨淄三百聞，張袂成帷，揮汗成雨，比肩繼踵，何容無人也。<span lang="EN-US">○</span>曾子將行，晏子送之，曰：贈人以財不若以言。<span lang="EN-US">○</span>和氏之璧，井里璞耳，良工修之，則成國寶。習俗移性，可不慎乎。晏子歿後十有七年，景公封諸侯，大夫皆稱善。公、曰：自晏子歿後，不復聞不善之事。弦章對曰：君好之，則臣服之；君嗜之，則臣食之。尺蟆食黃則黃，食蒼則蒼是也。公曰：善。吾不食諂人之言也。以魚五十車賜，弦章固不受，是弦章有晏子之遺行也。<span lang="EN-US"><br>
　</span></span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #800000">子思子七卷</span></b><span lang="EN-US" style="font-family: 新細明體; color: #800000"><br>
		</span><span style="font-family: 新細明體; color: #800000">
		　　慈父能食子，不能使知味。聖人能悅人，不能使人必悅。<span lang="EN-US">○</span>國有道以義率身，無道以身率義，荀息是也。<span lang="EN-US">○</span>言而信，信在言前。令而化，化在令外。聖人在上而遷其化。<span lang="EN-US">○</span>終年為車，無一人之輸，則不可馳。<span lang="EN-US">○</span>百心不可得一人，一心可得百人。<span lang="EN-US">○</span>君本也，臣枝葉也。本美則葉茂，本枯則葉凋。君子不以所能者病人，不以人之不能者愧人。小人溺於水，君子溺於口也。<span lang="EN-US">○</span>繁於樂者重於憂，厚於義者薄於行。見長不能屈其色，見貴不能盡其辭，雖有風雨，吾不入其門也。君子以心導耳目，小人以耳目導心。<span lang="EN-US"><br>
　</span></span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #800000">孟子十四卷</span></b><span lang="EN-US" style="font-family: 新細明體; color: #800000"><br>
		</span><span style="font-family: 新細明體; color: #800000">　　蜀郡趙臺卿作章句，章句曰指事．<span lang="EN-US">o○</span>孟子謂惠王曰：虐政殺人，何異刃耶。庖有肥肉，廄有肥馬，民有飢色，野有餓草，此謂率獸食人，且人惡之，況虐政乎。敬老愛幼，推心於民，天下運掌中也。故推恩足以保四海，不推恩不足以保妻子。雖有智慧，不如乘勢；雖有鐵基，不如待時。孟子云：齊人譏管晏，飢者易為食，渴者易為飲。若久塗炭，則易政如渴不擇飲也。<span lang="EN-US">○</span>宋人有閔其苗不長，偃拔之，使其長，其子趨而視之，苗則槁矣。非但無益，乃有害也。<span lang="EN-US">○</span>見孺子入井，非孺子之父母亦有側隱之心。無惻隱之心非人也，無羞惡之心亦非人也，無辭讓之心亦非人也，無是非之心亦非人也。<span lang="EN-US">○</span>孟子云：子路人告之有過則喜，禹聞善言則拜。用夏變夷，不聞用夷變夏。<span lang="EN-US">○</span>枉己者未能直人，當以直嬌枉，若自曲何以正人。景春曰：公孫衍、張儀豈不誠大丈夫，一怒而諸侯懼，安居而天下息。孟子曰：是焉得為大丈夫乎。富貴不能淫，貧賤不能移，威武不能屈，此之謂大丈夫。<span lang="EN-US">○</span>天子不仁，不保四海；諸侯不仁，不保社稷；士不仁，不保四體。今惡死亡而樂不仁，猶惡醉而強酒。民之歸仁，猶水就下。存乎人，莫良於眸子。眸子不能掩其惡，胸中正，則眸子瞭焉；胸中不正，則眸子盹焉。<span lang="EN-US">○</span>淳于髡曰：男女不親授受，若嫂溺援之手乎。孟子曰：若不援，是豺狼也。天下溺則援之以道，嫂溺必援以手。<span lang="EN-US">○</span>子產以其乘輿濟人於俸洧，孟子聞之，曰：不知政也不如以時修橋梁。良人出饜酒肉，齊人有一妻一妾，其夫出行則饜飽，而反欺其妻云：與富貴人共飲食耳。妻後伺之，見乞人祭餘食之。妻乃告妾，相與泣於中庭。其夫自外來未知，猶驕其妻妾，由君子枉道得富貴而驕人也良人即夫也。<span lang="EN-US">○</span>伊尹不以一芥與人，亦不取一芥於人。<span lang="EN-US">○</span>非其道，在野曰草莽之臣，在國曰市井之臣。性猶湍水，次束則束，央西則西。<span lang="EN-US">○</span>白羽白性輕，白雪白性消，白玉白性貞，雖俱白，其性不同也。<span lang="EN-US">○</span>冬曰飲湯，夏日飲水欲問寒暑者中心也。<span lang="EN-US">○</span>仁義忠信，樂善不倦，天爵也，公卿大夫，人爵也。古之人修天爵而人爵從之，今之修天爵以要人爵，得人爵棄天爵，終亦亡矣。<span lang="EN-US">○</span>孟子曰：仁之勝不仁也，猶水勝火。今之為者，猶一杯水救一車薪之火也，不熄則謂水不勝火。此又與於不仁之甚者也，亦終必亡而已矣。<span lang="EN-US">○</span>君子有三樂，父母具存，一樂；仰不愧天，俯不作人，二樂；得天下英才而教育，三樂。<span lang="EN-US">○</span>雞嗚而起，孜孜為善者，舜之徒也。雞嗚而起，孜孜為利者，躡之徒也。<span lang="EN-US">○</span>九仞無泉，猶棄井也。<span lang="EN-US">○</span>古人之關禦暴，今人之關為暴今之關出入征稅。<span lang="EN-US">○</span>惡似而非者，惡莠亂苗，惡佞亂義，惡利口亂信，惡鄭聲亂雅樂，惡紫亂朱，惡鄉原亂德。堯至湯，湯至文王，文王至孔子，孔子至孟子，各五百餘歲。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #800000">&nbsp;</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #800000">管子十八卷</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #800000">
		　　倉廩實，知禮節。國多財，遠者來。衣食足，知榮辱。野無積草，府不積貨，市不成肆，朝不合眾，治之至也。<span lang="EN-US">○</span>觀其交游，則賢不肖可察。<span lang="EN-US">○</span>一年之計，莫若樹穀；十年之計，莫若樹木；終身之計，莫若樹人。<span lang="EN-US">○</span>爵祿滿則忠衰，室富足則行衰。釜鼓滿則人槃之，人滿則天槃之。故先王不滿也。<span lang="EN-US">○</span>凡赦者，小利而大害，故久而不勝其禍；無赦，小害而大利，久而不勝其福。惠者，民之仇偉；法令，民之父母。惠者多赦，先易後難；法者無赦，先難後易。<span lang="EN-US">○</span>堂上遠於百里，有事十日而君不知；堂下遠於千里，有事一月不知；門庭遠於萬里，有事期年不聞。<span lang="EN-US">○</span>桓公謂管仲曰：寡人有大邪三不幸。好畋，晦夜從禽不反，一不幸；好酒，曰夜相繼，寡人汙行，二不幸；好色，姑姊有未嫁者，三不幸。管仲曰：惡則惡矣，非其急也。人君唯不愛與不敏不可耳。不愛則亡眾，不敏則不及事。<span lang="EN-US">○</span>齊水躁而復，故民貪而勇；楚水溺而清，其民輕果好賦；越水濁而重，其民疾拓；秦水汨而滯，其民貪戾；晉水滯而雜，其民好詐；宋水勁而清，其民簡易。<span lang="EN-US">○</span>有法度之制者不可巧以詐偽，有權衡之稱者不可欺以輕重。先王治國，威不兩措，政不二門，有尋尺之數者不可差以短長也。<span lang="EN-US">○</span>桓公問廄吏何事最難，吏未答，管仲曰：臣嘗作圉人，唯賦馬棧最難。先搏曲木，則直無所施；先搏直木，則曲無所施。<span lang="EN-US">○</span>冬曰不盥，非愛水也；夏曰不煬，非愛火也，為不適於身。明王不治宮室，非愛小也，為本矣。楚王好小，美人省食；昊王好劍，國士輕死。故主好官室，則工匠巧；主好文彩，則工女靡。利之所在，雖千仞之山，無所不上，深泉之下，無所不入。商人通賈，倍道兼行，夜以繼日，千里不遠，利在前也。漁人入海，海水百仞，衝波逆流，日夜不出，利在水也。<span lang="EN-US">○</span>蛟龍得水而神立，人主得民而威成。海不辭水，故能成大；山不辭土，故能成高；主不厭人，故能成眾；士不厭學，故能成聖？烏合之眾，初雖有懼，後必相吐，雖善不親也。<span lang="EN-US">○</span>殺生之柄，不制於主而在草下也。<span lang="EN-US">○</span>五穀，民之司命；黃金刀弊，民之通施。<span lang="EN-US">0</span>農有常業，女有常事。一農不耕，民有飢者；一女不織，民有寒者。<span lang="EN-US">○</span>桓公謂管仲曰：吾欲伐楚。楚強不可下，如何。曰：王但鑄錢於莊山，往楚貴市生鹿。楚王聞之喜，必廢農而獵鹿。公藏粟五倍，楚足錢而無粟，公閉關，楚降者十分有四。<span lang="EN-US">○</span>地大而不耕非其地，卿貴而不仁非其卿，民眾而不親非其民。無翼而飛者聲也，無根而固者慎也。公但謹聲耳。<span lang="EN-US"><br>
　</span></span></p>
		<p style="line-height: 150%; margin: 0 0cm" align="left">
		<font color="#800000"><b><span style="font-family: 新細明體">道德經二卷</span></b><span lang="EN-US"><br>
		</span><span style="font-family: 新細明體">
		　　生而不有，為而不恃。元&#28801;生萬物不有，道所施不求其報。挫其銳，解其紛。銳，進也。人欲銳，慎進取。功名當挫止之法，道不自見也。紛，結恨也。當念道無上解釋也。和其光，雖有獨見之明，當如暗昧不曜亂人也。同其塵。當與眾同垢塵，不自別殊。多言數窮，口開舌舉，必有禍患。不如守中。不如守德於中，育養精神，愛氣希言也。聖人後其身而身先，先人後己，天下之先，以官長也。外其身而身存。薄己而厚人，人愛之如父母，神明祐之如赤子，故身而長存也。金玉滿堂，莫之能守。嗜慾傷神，財多累身。富貴而驕，自遺其咎。夫富當賑貧，貴當憐賤。反驕恣，必被禍患也。絕仁棄義，民復孝慈；德化，淳也。絕巧棄利，盜賊無有。上化公正，下無私邪。曲則全，曲則從眾，不自專，則全也。枉則直。枉屈己而伸人，久久自得直。少則得，天道祐謙，自受則得多。多則惑。財多者惑於守身，學多者惑於所聞。善行無轍跡，善行道者求之身，不下堂，不出門，故無轍跡。善言者無瑕謫。擇言而出之，故無瑕謫。知足者富，知足則長保祿位，故富也。死而不亡者壽。目不妄視，耳不妄聽，口不妄言，則無怨於天下，故能長壽也。將欲嗡之，必固張之；先開張之，欲令極其奢淫。將欲弱之，必固強之；先強大之，欲使遇害。將欲廢之，必固興之；先興之，使驕危。將欲奪之，必固與之，先與之者，欲極其貪心也。是謂微明。此四事道明，微其效明也。人之不善，何棄之有。當以道伏之，蓋三皇之前，無棄民，德化厚也。故立天子置三公。欲化不善人也。報怨以德。修道行善，絕禍於未生也。圖難於易。圖難事，先於其時求成也。失道而後德，道衰德生。失德而後仁，德衰而仁愛見。失義而後禮。義衰即施禮。聘，行玉帛也。夫禮者，忠信之薄，禮廢本治末，忠信日以消薄。而亂之首。禮賤質貴文，故正日以消，邪亂日以生。貴必以賤為本，言欲尊貴，當以賤薄為本。禹稷躬耕，舜陶河濱，周公下白屋是也。高必以下為基。言欲高立，先以下為基。如築牆造功，因卑成高，下不堅固，高必傾危也。上士聞道勤而行之，中士聞道若存若亡，下士聞道大笑之，不笑不足以為道。不為下士笑。不足名曰道。明道若昧，明道之人，若暗昧無所見也。進道若退，進取道者，若退不及。夷道若類。夷，平也。大道之人，不自別殊，若多比類。上德若谷，若深谷不耿垢辱也。廣德若不足。德行廣大之人，若愚頑不足也。大方無隅，大方正之人，無委曲廉隅也。大器晚成，成器之人，如瑚漣不可卒成。大音希聲，如雷電待時而動，喻常愛氣希言也。大象無形。大法象道之人，質朴無形容也。物或損之而益，取之不得，推讓必遠。益之而損。大增者崩，貪祿致患也。名與身孰親，名遂，則身退也。身與貨孰多，財多，則害身也。得與亡孰病。好得貨利，則病於行。甚愛必大費，甚愛色費精神，甚愛財遇患害，所愛者少，所費者多，故言必大費也。多藏必厚亡。生多藏於府庫，死多藏於丘墓。生有攻劫之愛，死有掘塚探柩之患。大成若缺，鈇者滅名藏譽，如不備。大巧若拙，不見其然。大辯若訥。無知疑，口無辯。不出戶以知天下，以己身知人身，以己家知人家。不窺牖以見天道。天道與人道同。其出彌遠，其知彌少。謂去其家觀人家，去其身觀人身，其視雖遠而所見至少也。為學日益，謂教禮樂之學，為情欲文飾日以多。為道日損。謂自然之道，情欲文飾日以消。損之又損之，以至於無為，無為而無不為。情欲斷絕，德與道合，則無所不施，無所不為。善者吾善之，不善者吾亦善之。不善，則教道使就善。信者吾信之，不信者吾亦信之。亦以教道。善攝生者，陸行不遇兕虎，自然合遠避。入軍不被甲兵。不好戰殺。塞其兌，兌，目也，不妄視。閉其門，門，口也，不妄言。終身不勤。</span></font><span style="font-size: 10.0pt; font-family: 新細明體; color: #800000">終身不勤，苦也。</span><span style="font-family: 新細明體; color: #800000">開其兌，</span><span style="font-size: 10.0pt; font-family: 新細明體; color: #800000">視情欲。</span><span style="font-family: 新細明體; color: #800000">濟其事，</span><span style="font-size: 10.0pt; font-family: 新細明體; color: #800000">濟，益情欲之事。</span><span style="font-family: 新細明體; color: #800000">終身不救。</span><span style="font-size: 10.0pt; font-family: 新細明體; color: #800000">禍亂成也。</span><span style="font-family: 新細明體; color: #800000">大道甚夷，而民好徑。</span><span style="font-size: 10.0pt; font-family: 新細明體; color: #800000">徑邪不平正也。</span><span style="font-family: 新細明體; color: #800000">善建者不拔。</span><span style="font-size: 10.0pt; font-family: 新細明體; color: #800000">善以道建身建國者，不可得引而拔之。</span><span style="font-family: 新細明體; color: #800000">知者不言。</span><span style="font-size: 10.0pt; font-family: 新細明體; color: #800000">貴其行也。</span><span style="font-family: 新細明體; color: #800000">言者不知。</span><span style="font-size: 10.0pt; font-family: 新細明體; color: #800000">駟不及舌，多言多患也。</span><span style="font-family: 新細明體; color: #800000">其政悶悶，</span><span style="font-size: 10.0pt; font-family: 新細明體; color: #800000">音門，政教寬大，悶悶昧昧似不明。</span><span style="font-family: 新細明體; color: #800000">其民淳淳，</span><span style="font-size: 10.0pt; font-family: 新細明體; color: #800000">淳淳，親厚。</span><span style="font-family: 新細明體; color: #800000">其政察察，</span><span style="font-size: 10.0pt; font-family: 新細明體; color: #800000">政急疾言，央於口聽，決於身。</span><span style="font-family: 新細明體; color: #800000">其民缺缺。</span><span style="font-size: 10.0pt; font-family: 新細明體; color: #800000">政教急民不聊生，政教缺日以疏薄也。</span><span style="font-family: 新細明體; color: #800000">直而不肆，</span><span style="font-size: 10.0pt; font-family: 新細明體; color: #800000">肆，申也。聖人雖直，曲己從人，不自申。</span><span style="font-family: 新細明體; color: #800000">光而不耀。</span><span style="font-size: 10.0pt; font-family: 新細明體; color: #800000">雖有獨見之明，如暗昧不炫耀。</span><span style="font-family: 新細明體; color: #800000">深根固蒂，長生久視之道。</span><span style="font-size: 10.0pt; font-family: 新細明體; color: #800000">人以氣作根，以精作蒂，如樹根不深則拔，蒂不堅則落。言能深藏氣，固守精，無所泄漏，乃長生久視之道。</span><span style="font-family: 新細明體; color: #800000">以道往天下者，其鬼不神，</span><span style="font-size: 10.0pt; font-family: 新細明體; color: #800000">鬼不敢干犯其精神。</span><span style="font-family: 新細明體; color: #800000">非其鬼不神，其神不傷人。</span><span style="font-size: 10.0pt; font-family: 新細明體; color: #800000">聖人在位不傷害人，故鬼不干人。</span><span style="font-family: 新細明體; color: #800000">夫兩不相傷，故德交歸焉。</span><span style="font-size: 10.0pt; font-family: 新細明體; color: #800000">人能治於陽，全其性命，鬼得治於陰，保其精神，故德交歸也。</span><span style="font-family: 新細明體; color: #800000">夫輕諾必寡信，多易必多難。</span><span style="font-size: 10.0pt; font-family: 新細明體; color: #800000">不慎患也。</span><span style="font-family: 新細明體; color: #800000">其安易持，</span><span style="font-size: 10.0pt; font-family: 新細明體; color: #800000">治國治身安靜者，易守持也。</span><span style="font-family: 新細明體; color: #800000">其未兆易謀。為之於未有，治之於未亂。以智慧治國，國之賊，</span><span style="font-size: 10.0pt; font-family: 新細明體; color: #800000">使智慧之人治國，必背道德，妄作威福，乃是國之賊。</span><span style="font-family: 新細明體; color: #800000">不以智慧治國，國之福。</span><span style="font-size: 10.0pt; font-family: 新細明體; color: #800000">民守正直，不作邪飾，上下相親，君臣同力。</span><span style="font-family: 新細明體; color: #800000">善為士者不武，</span><span style="font-size: 10.0pt; font-family: 新細明體; color: #800000">貴道德，不好武力也。</span><span style="font-family: 新細明體; color: #800000">善戰者不怒。</span><span style="font-size: 10.0pt; font-family: 新細明體; color: #800000">善以道戰者，禁邪於心胸，絕隔於禾萌，無所怨怒。</span><span style="font-family: 新細明體; color: #800000">代大匠斲者<span lang="EN-US">,</span>，有不傷其手矣。</span><span style="font-size: 10.0pt; font-family: 新細明體; color: #800000">云云。</span><span style="font-family: 新細明體; color: #800000">天之道，損有餘，而補不足；</span><span style="font-size: 10.0pt; font-family: 新細明體; color: #800000">天道益謙，常以中和是上。</span><span style="font-family: 新細明體; color: #800000">人之道，則不然，損不足以奉有餘。</span><span style="font-size: 10.0pt; font-family: 新細明體; color: #800000">世俗之人，損貧以奉富，奪弱以益強也。</span><span style="font-family: 新細明體; color: #800000">鄰國相望，&#40388;犬之聲相聞，民至老死不相往來。</span><span style="font-size: 10.0pt; font-family: 新細明體; color: #800000">無情慾也。</span><span style="font-family: 新細明體; color: #800000">知者不博，博者不知。</span><span style="font-size: 10.0pt; font-family: 新細明體; color: #800000">知道守一，則不必博。多見聞，失要真，故不知也。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #800000">&nbsp;</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #800000">荀卿子十二卷二＋二篇</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #800000">
		青出於藍而青於藍，冰生於水而寒於水。君子居必擇鄉，遊必擇士，防邪僻也。<span lang="EN-US">○</span>肉腐出蟲，木枯生蠹，驕慢在身，災禍作矣，君子之協，入乎耳，出乎口。耳，著心，布乎四支，一日千里累土不輟，不肯事長，代大匠斷－者，希天之道，損有餘在身，災禍作矣。<span lang="EN-US">○</span>君子之學，入乎耳，著乎心，布乎四支，動靜皆可法則。小人之學，入乎耳，出乎。口耳之間才四寸耳。何足以美七尺之軀。夫驥一日千里<span lang="EN-US">,</span>，駑馬十駕則亦及之。窮無窮，極無極也。跬步不休，跛虌千里；累土不輟，丘山崇成。<span lang="EN-US">○</span>三不祥，幼而不肯事長，賤不肯事貴，不肖不肯事賢，是也。<span lang="EN-US">○</span>天不言，人推其意；地不言，人歸其厚；四時不言，百姓期焉。<span lang="EN-US">○</span>與人善言，煖若錦帛；與人惡言，深於矛戟。<span lang="EN-US">○</span>枉而不求直影，猶不能察明而務見幽也。<span lang="EN-US">○</span>伯樂不可欺以馬，君子不可欺以人。<span lang="EN-US">○</span>川泉探而魚鼇歸之，山林茂而禽獸歸之，刑政平而百姓歸之，禮義備而君子歸之。<span lang="EN-US">○</span>天行有常，不為堯存，不為桀亡。<span lang="EN-US">○</span>淺不足與測深，愚不足與謀智。埳井之蛙與語東海之樂。<span lang="EN-US">○</span>聖人無兩心，天下無二道。<span lang="EN-US">○</span>烏獸失亡其匹，越月逾時必反過故鄉，徘徊嗚號，躑躅踟躕，然後而去，何況人乎。<span lang="EN-US">○</span>歲不寒無以知松柏，事不難無以知君子。妻子具而愛衰於親，爵祿盈而忠衰於君。唯舜及賢者不然。<span lang="EN-US">○</span>荀卿子，名況，齊宣王時人，春申君再請作蘭陵令，因家焉。</span><span style="font-size: 10.0pt; font-family: 新細明體; color: #800000">為李斯師，後卒於蘭陵。</span></p>
		<p style="line-height: 150%; margin: 0 0cm" align="left"><b>
		<span lang="EN-US" style="font-family: 新細明體; color: #800000">&nbsp;</span></b></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #800000">魯連子五卷</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #800000">　　白刃交前，不救流矢。</span><span style="font-size: 10.0pt; font-family: 新細明體; color: #800000">急不暇緩也。</span><span lang="EN-US" style="font-family: 新細明體; color: #800000">○</span><span style="font-family: 新細明體; color: #800000">財者君之所輕，死者士之所重。君不能以所輕與士，欲得士之所重，不亦難乎。<span lang="EN-US">○</span>百足之蟲，斷而不蹶，持之者眾也。<span lang="EN-US">○</span>人心難知於天，天有春夏秋冬以作時，人皆深情厚貌以相欺。<span lang="EN-US">○</span>不知宜與不宜，將以錦純薦。不知時與不時，猶冬耕也。不知行與不行，猶以方作輸也。<span lang="EN-US"><br>
　</span></span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #800000">文子十二卷</span></b><span style="font-size: 10.0pt; font-family: 新細明體; color: #800000">周平王時人師老君</span><b><span lang="EN-US" style="font-family: 新細明體; color: #800000"><br>
		</span></b><span style="font-family: 新細明體; color: #800000">
		　　先唱者窮之路，後動者達之源。齒堅於舌而齒先弊。剛強者死之徒，柔弱者生之幹。立井而飲，耕田而食，不布施以求德，不高下以相傾，此古人之德也。<span lang="EN-US">○</span>河不滿溢，海不湧波。景雲見而黃龍下，祥風至醴泉出，此聖人順天道也。晝冥夜光，山崩川個，冬雷夏霜，此國之將亡也。<span lang="EN-US">○</span>水濁則魚瞼，政苛則民亂。上多欲，下多詐。<span lang="EN-US">○</span>冬日之陰，萬物歸之而莫使。<span lang="EN-US">○</span>皋陶暗而大理，天下無虐刑，何貴言乎。<span lang="EN-US">○</span>君子猶射差，此毫末於彼尋丈。<span lang="EN-US">○</span>神者，智之淵，神清則智明。智則心之府，智公則心平。精神難清而易濁，猶盆水也。清之終日，乃能見眉睫。不過一撓，即不能見方圓也。量腹而食，度形而衣，節乎己者，貪心不生。<span lang="EN-US">○</span>山生金反自刻，木生蠹還自蝕，人生事還自賊。使信士分財，不如探籌；使廉士守財，不如閉戶。全封有心於平，不如無心之不平。<span lang="EN-US">○</span>善游者必溺，善騎者必墜。<span lang="EN-US">○</span>上學以神聽之，學在骨髓矣。中學以心聽之，學在肌肉矣。下學以耳聽之，學在皮膚矣。<span lang="EN-US">○</span>鐸以聲自毀，膏以明自煎，一淵無兩蛟，有必爭。得烏者羅之，目，一目之羅不可得烏。<span lang="EN-US">○</span>欲致魚者先通於谷，欲來烏者先樹於木。水積魚聚，木茂烏集。<span lang="EN-US">○</span>目見百步之外，不能自見其訾。<span lang="EN-US">○</span>水之勢勝火，一杓不能救一車之薪。金之勢勝木，一刃不能殘一林。土之勢勝水，一塊不能塞一河。<span lang="EN-US">○</span>飢馬在廄，寂然無聲，投芻其傍，爭心乃生。<span lang="EN-US">○</span>農夫勞而君子食之，愚者言而智士擇之。日月欲明，浮雲翳之；河水欲清，沙土穢之；叢蘭欲茂，秋風敗之；人性欲平，嗜慾害之。<span lang="EN-US">○</span>濟溺者以金石，不如尺索。<span lang="EN-US">○</span>花太早者不須霜而自落。<span lang="EN-US">○</span>入水憎濡，懷臭求芳，不可得也。<span lang="EN-US">○</span>乳犬噬虎，伏雞搏狸。<span lang="EN-US">○</span>冷不能銷木，匠不能斷冰。<span lang="EN-US">○</span>金石有聲，不扣不嗚。簫管有音，不吹不聲。<span lang="EN-US">○</span>事者難成而易敗，名者難立而易廢。<span lang="EN-US">○</span>往古來今謂之宙，四方上下謂之宇。<span lang="EN-US">○</span>孔子無黔突，墨子無煖席，非其貪祿慕位，欲為天下除害耳。<span lang="EN-US">○</span>獸窮則觸，烏窮則啄，人窮則詐。<span lang="EN-US">○</span>人主之有民，猶城之有基，木之有根。根深則本固，基厚則上安。<span lang="EN-US">○</span>屈寸而伸尺，小枉而大直，聖人為之。今人貴，不許其大功而求其小善，失賢也。<span lang="EN-US">○</span>貴則觀其所舉，富則觀其所欲，貧則觀其所愛。霸王之道，扶義而動，尊其秀士，顯其賢良，百姓開戶而待之，漬米而儲之，不義之兵至於伏尸流血而不伏也。<span lang="EN-US">○</span>冬日之扇，夏日之裘，無用於己，則生塵垢。<span lang="EN-US"><br>
　</span></span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #800000">鄧析子一卷</span></b><span style="font-size: 10.0pt; font-family: 新細明體; color: #800000">二篇</span><span lang="EN-US" style="font-family: 新細明體; color: #800000"><br>
		</span><span style="font-family: 新細明體; color: #800000">
		　　劉向云：非子產殺鄧析，推春秋驗之。<span lang="EN-US">○</span>修名責實，君之事也。奉法宣令，臣之職也。<span lang="EN-US">○</span>君有三累，親所信，以名取士，近故疏親。臣有四責，受重賞而無功臣，居大位而不治，為理官而不平，在軍陣而奔北。<span lang="EN-US">○</span>勢者，君之輿；威者，君之策；臣者，君之馬；民者，君之輪。勢固則輿安，威定則策勁，臣順則馬馴，民和則輪利。治國者失此，必有覆輿奔馬，折策敗輪。輸敗策折，馬奔輿覆，則載者亦傾矣。<span lang="EN-US">○</span>慮不先定，不可以應卒；兵不預整，不可以當敵。廟等千里，帷喔之奇，百戰百勝，黃帝之師。凶飢之歲，父死於室，子死於戶而不相怨者，無所顧也。同船涉海，中流遇風，救患若一，所憂同也。張羅之畋，唱和不差者，其利同也。故體病者口不能不唾，心悅者顏不能不笑。<span lang="EN-US">○</span>自見則明，借人見則暗；自聞則聰，借人聞則聾。一言而非，駟馬不能追；一言而急，駟馬不能及。<span lang="EN-US">○</span>明君之治民若御，奔而無轡，負而履冰。<span lang="EN-US">○</span>喜而便賞，不必當功；怒而便誅，不必值罪。<span lang="EN-US">○</span>忠息於宦成，孝衰於妻子。</span></p>
		<p style="line-height: 150%; margin: 0 0cm" align="left"><b>
		<span lang="EN-US" style="font-family: 新細明體; color: #800000">&nbsp;</span></b></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #800000">范子十二卷</span></b><span style="font-size: 10.0pt; font-family: 新細明體; color: #800000">並是陰陽曆數也</span><span lang="EN-US" style="font-family: 新細明體; color: #800000"><br>
		</span><span style="font-family: 新細明體; color: #800000">
		　　計然者，蔡丘僕上人，姓辛名文子，其先晉國公子也。為人有內無外，形狀似不及人，少而明，學陰陽，見微而知著，其行浩浩，其志汎汎，不肯自顯諸侯，陰所利者，七國天下莫知。故稱日：計然。時遨遊海澤，號曰：漁父。范蠡請見越王，計然曰：越王為人烏啄，不可同利也。<span lang="EN-US">○</span>掩目別白黑，雖時時一中，猶不知天道。論陰陽，有時誤中耳。范子問：何用九宮。計然曰：陰陽之道，非獨於一物也。<span lang="EN-US">○</span>聖人之變，如水隨形，形平則平，形險則險。<span lang="EN-US"><br>
　</span></span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #800000">胡非子－卷</span></b><span lang="EN-US" style="font-family: 新細明體; color: #800000"><br>
		</span><span style="font-family: 新細明體; color: #800000">
		　　負長劍，赴榛薄，析兕豹，搏能熊，此徒獵之勇也。負長劍，赴深泉，斬蛟龍，搏電龍，此漁人之勇也。登高陸危，鴿立四望，顏色不變，此陶缶之勇也。剽必刺，視必殺，此五刑之勇也。<span lang="EN-US">○</span>齊桓公以魯為南境，魯公憂之，三日不食，曹沫請擊頸以血潑桓公，公懼不知所措。管仲乃勸與之盟。曹沫，匹夫之士，布衣柔履之人，一怒卻萬乘之師，存千乘之國，此君子之勇也。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #800000">&nbsp;</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #800000">墨子十六卷</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #800000">　　君子自難而易，眾人自易而難。<span lang="EN-US">○</span>靈龜先灼，神蛇先暴。<span lang="EN-US">○</span>君子雖有學，行為本焉。戰雖有陣，勇為本焉。喪雖有禮，一及為本焉。<span lang="EN-US">○</span>墨子見染絲而歎曰：染於蒼則蒼，染於黃則黃，非獨染絲然，人固亦有染，舜染許由，桀染子辛，紂染崇侯也。<span lang="EN-US">○</span>聖人為舟車完固，輕則可以任重致遠。<span lang="EN-US">○</span>子自愛，不愛父，欲虧父而自利；弟自愛，不愛兄，欲虧兄而自利，非兼愛也。盜愛其室，不愛異室，故竊異室以利其室，亦能兼愛。<span lang="EN-US">○</span>節葬之法，三領之衣，足以朽肉；三寸之棺，足以朽骸。深則通於泉。<span lang="EN-US">○</span>諸侯不得恣己為政，有三公政之；三公不得恣己為政，有天子政之；天子不得恣己為政，有天下政之。<span lang="EN-US">○</span>斷指以存經，以兔於身者利。<span lang="EN-US">○</span>君子如鐘，扣則嗚，不扣則不嗚。美女處不出，則爭求之，行而自街，人莫之娶。<span lang="EN-US">○</span>墨子勸弟子學曰：汝速學，君當仕汝。弟子學期年，就墨子。墨子曰：汝聞魯人乎。有昆弟五人，父死，其長子嗜酒不肯預葬。其四弟曰：兄若送葬，我當為兄沽酒。葬訖，就四弟求酒。四弟曰：子葬父，豈獨吾父也。吾恐人笑，欺以酒耳。令不學，人自笑子，故勸子也。遂不復求仕。<span lang="EN-US">○</span>墨子謂門人曰：汝何不學。對曰：吾族無學者。墨子曰：不然。豈謂欲好美而曰吾族無，此辭不欲邪。欲富貴而曰吾族無，此辭不用邪，強自力矣。甘瓜苦蒂，天下物無全美。<span lang="EN-US">○</span>古之學者得一善言附於其身，今之學者一善言務以說人，言過而行不及。<span lang="EN-US">○</span>君子服美則益敬，小人服美則益驕。<span lang="EN-US"><br>
　</span></span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #800000">纏子一卷<span lang="EN-US"><br>
		</span>　　</span></b><span style="font-family: 新細明體; color: #800000">纏子修墨氏之業，以教於世。儒有董無心者，其言修而謬，其行篤而庸。言謬則難通，行庸則無主。欲事纏子，纏子曰：文言華世，不中利民，傾危繳繞之辭者，並不為墨子所修。勸善兼愛，則墨子重之。<span lang="EN-US">○</span>董子曰：子信鬼神，何異以踵解結，終無益也。纏子不能應。</span></p>
		<p style="line-height: 150%; margin: 0 0cm" align="left"><b>
		<span lang="EN-US" style="font-family: 新細明體; color: #800000">&nbsp;</span></b></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #800000">隨巢子一卷</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #800000">
		　　執無鬼者曰：越蘭問隨巢曰：鬼神之智何如聖人。曰：聖也。越蘭曰：治亂由人，何謂鬼神耶。隨巢子曰：聖人生於天下未有所資，鬼神為四時八節以紀育，人乘雲雨潤澤以繁長之，皆鬼神所能也，豈不謂賢於聖人。<span lang="EN-US">○</span>有疏而無絕，有後而無遺，大聖之行兼愛萬民。疏而不絕，賢者欣之，不肖者則憐之。賢而不欣是賤德也，不肖不憐是忍人也。<span lang="EN-US"><br>
　</span></span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #800000">尸子二十卷</span></b><span lang="EN-US" style="font-family: 新細明體; color: #800000"><br>
		</span><span style="font-family: 新細明體; color: #800000">
		　　鹿馳走無顧，六馬不能望其塵，所以及者顧也。水積則生吞舟之魚，土積則生豫章之木，學積亦有生焉。<span lang="EN-US">○</span>農夫比粟，商賈比財，烈士比義。卑牆來盜，榮辱由中出，敬侮由外生。樹蔥韭者，擇之則蕃，仁義亦不可不擇也。唯善無基，義乃繁滋敬，災與凶禍乃不重。鸚司夜，狸執鼠，曰燭人，此皆不令自全。<span lang="EN-US">○</span>曰在井中，不能燭十步；目在足下，不可以視遠，雖明何益。<span lang="EN-US">○</span>堯瘦舜黑，皆為民也。<span lang="EN-US">○</span>陳繩，則木之枉者有罪；措準，則地之廢險者有罪；審名分，則草臣不審者有罪。農夫之褥，去害苗者；賢者之治，去害義者。<span lang="EN-US">○</span>虎豹之駒，未成文而有食牛之黑；鴻鵲之轂，羽翼未合而有四海之心。<span lang="EN-US">○</span>見人有善，如己有善；見人有過，如已有過，此虞氏盛德也。<span lang="EN-US">○</span>買馬不論足力而以白黑為儀，必無走馬矣。買玉不論美惡，必無良寶矣。舉士不論賢良，則無士矣。<span lang="EN-US">○</span>孔子云：誦《詩》讀《書》與古人居，讀《詩》誦《書》與古人謀。玉者色不如雪，澤不如雨，潤不如膏，光不如燭。取玉甚難，越三江五湖至崑崙之山，千人往百人反，百人往十人至。中國覆十萬之師，解三千之圍。<span lang="EN-US">○</span>車輕道近，鞭策不用。鞭策所用，道遠任重。<span lang="EN-US">○</span>見驥一毛，不知其狀；見畫一色，不知其美。<span lang="EN-US">○</span>屠者割肉，則知牛長少；弓人贅筋，則知牛長少；雕人裁骨，則知牛長少，各有辨焉。<span lang="EN-US">○</span>草木無大小，必待春而後生，人待義而後成。</span></p>
		<p class="MsoNormal" style="line-height: 150%; margin-top: 0; margin-bottom: 0" align="left">
		<span lang="EN-US" style="font-family: 新細明體; color: #800000">&nbsp;</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #800000">韓子二十卷</span></b></p>
		<p style="line-height: 150%; margin: 0 0cm" align="left">
		<font color="#800000"><span style="font-family: 新細明體">
		　　劉向云：秦始皇重韓非，書曰：寡人得與此人遊，死不恨矣。李斯、姚賈害之，與藥令自殺，始皇悔，遣救之已不及。</span><span lang="EN-US">○
		</span><span style="font-family: 新細明體">無與禍鄰，禍乃不存。</span><span lang="EN-US">○
		</span><span style="font-family: 新細明體">
		臣所以難言者，滑澤洋洋，見者以謂華而不實；敦厚柢恭，見者以謂虛而無用；省而不飾，見者以謂訥而不辯；激忽近親，探知人意，見者以謂僭而不讓；宏大廣博，深而不測，見者以謂夸而無用。臣所以為難言而患重也。</span><span lang="EN-US">○
		</span><span style="font-family: 新細明體">二柄，刑罰也。虎所以能伏犬者，爪牙也。若虎釋其爪牙，則反伏於犬也。</span><span lang="EN-US">○
		</span><span style="font-family: 新細明體">故田常請爵祿大蚪斛施百姓，北齊簡公失德而田常得之。</span><span lang="EN-US">○
		</span><span style="font-family: 新細明體">
		韓昭侯醉甚而外，典冠見君寒，加衣其上。昭侯覺，乃罪典衣，殺典冠。以典衣失事，以典冠侵官。侵官，甚於寒也。故明王畜臣不得越官而有功，不得陳言而無當。越官則死，不當則罪。</span><span lang="EN-US">○
		</span><span style="font-family: 新細明體">
		香美病形，皓齒損精。去甚去泰，身乃無害。使鸚司夜，令狸執鼠，物有所宜，才有所施，各處其宜。故上下無為。上失膚寸，下失尋常，君不可不慎。託宴處之娛，乘醉飽之時求其所欲，則必聽也。</span><span lang="EN-US">○
		</span><span style="font-family: 新細明體">鄰國有聖人，敵國之憂。</span><span lang="EN-US">○
		</span><span style="font-family: 新細明體">
		彌子遐有寵於衛君，竊駕君車。君聞之曰：子遐母病而矯駕，孝子也。與君遊果園，食桃不盡，以半啖君，君曰：愛我也。及其色衰，得罪於君，君曰：是嬌駕吾車者，啖我餘桃者。以前所賢而後獲罪，愛憎變也。</span><span lang="EN-US">○
		</span><span style="font-family: 新細明體">
		愛人不得獨利，待譽而後利之；憎人不得獨害，待非而後害之。輿人，欲人富貴；棺人，欲人死喪。人不貴則輿不用，人不死則棺不價。非有仁賊，利在其中。相愛者則比周而相譽，相憎者則比黨而相誹。誹譽交爭，則生惑矣。</span><span lang="EN-US">○
		</span><span style="font-family: 新細明體">
		家有常業，雖飢不餓；國有常業，雖危不亡。若捨法從私意，則臣下飾其智能；飾其智能，則法禁不立矣。</span><span lang="EN-US">○
		</span><span style="font-family: 新細明體">
		君以計畜臣，臣以計事君。害身而利國，臣不為也；害國而利身，君不為也。</span><span lang="EN-US">○ </span>
		<span style="font-family: 新細明體">譬之如水，溺者飲之則死，渴者飲之則生。</span><span lang="EN-US">○
		</span><span style="font-family: 新細明體">桓公伐孤竹失道，管仲曰：老馬之智可用。遂縱馬，從而得歸。</span><span lang="EN-US">○
		</span><span style="font-family: 新細明體">
		桓公伐孤竹，行出山中無水，陽朋曰：蟻冬居山之陽，夏居山之陰，蟻壤寸而有水。使掘之，果得水焉。</span><span lang="EN-US">○
		</span><span style="font-family: 新細明體">以人言善我者，必以人言罪我也。</span><span lang="EN-US">○
		</span><span style="font-family: 新細明體">置猿於檻，則與純同勢，不能呈能也。</span><span lang="EN-US">○
		</span><span style="font-family: 新細明體">
		刻削之道，鼻莫如大，目莫如小。鼻大可小，小不可大；目小可大，大不可小。舉事亦然。</span><span lang="EN-US">○
		</span><span style="font-family: 新細明體">
		古人目短於自見，故以鏡觀面；身短於自知，故以道正己。失鏡無以正鬚眉，失道無以知迷惑耳。</span><span lang="EN-US">○
		</span><span style="font-family: 新細明體">西門豹性急佩韋以自緩，董安于性緩佩弦以自急。</span><span lang="EN-US">○
		</span><span style="font-family: 新細明體">斷手續之以玉，故世有易身之患。</span><span lang="EN-US">○
		</span><span style="font-family: 新細明體">
		舜為匹夫，不能正三家，有才而無勢，雖賢不能制也。故立木於高山之上，下臨千仞之溪，材非長也，其位高也。</span><span lang="EN-US">○
		</span><span style="font-family: 新細明體">不敝人之美，不言人之惡。</span><span lang="EN-US">○
		</span><span style="font-family: 新細明體">韓昭侯掘瓜而佯亡，求之甚急，左右而取備之，昭侯以此察左右之虛實。</span><span lang="EN-US">○
		</span><span style="font-family: 新細明體">
		衛嗣君使人過關市，關吏乃呵之，因以金與關吏，關吏乃捨。嗣君謂關吏曰：汝何得受客金。以明察之。</span><span lang="EN-US">○
		</span><span style="font-family: 新細明體">僖侯時，宰人上食，羹中有生肝，乃問之，宰人曰：當是人</span></font><span style="font-family: 新細明體; color: #800000">置之。欲去宰自處也。後僖侯將浴，湯中有礫，僖侯曰：有人欲代湯者。文公宰上食肉而有髮繞之，文公召宰人曰：汝使吾哽乎。宰人頓首曰：臣有二、一罪：刀利如干將，切肉而髮不斷，臣罪一也；援錐貫蠻而不見髮，臣罪二也；熾洪炮肉盡赤而髮尚繞，臣罪三也。有人欲代臣也。<span lang="EN-US">○</span>齊景公惡仲尼為魯政，梨沮曰：去仲尼如吹毛耳。乃使遺魯哀公息於政，仲尼諫不納而之齊。鄭人相與爭年，一人云：吾與堯同年。一人云：吾與黃帝兄弟同年。爭此不央，以後罷為勝。客有為齊王畫者，王問：何者最難。對曰：畫狗馬為最難，鬼魅最易。狗馬，人共知；鬼魅，無形像也。<span lang="EN-US">○</span>冠雖穿決，必戴於上；履雖五彩，必踐之地。<span lang="EN-US">○</span>齊宣王問匡倩<span lang="EN-US" style="background: lime">#3</span>曰：儒者鼓琴乎。對曰：不也。琴者小弦大聲，大弦小聲。大細易位，貴賤易序，故儒者不為。<span lang="EN-US">○</span>以骨去蟻，蟻愈多。桓公問管仲曰：官少而索多，如何。管仲曰：君勿聽人。人有請，因能而授祿，錄功而與官。宋人有酷酒者，斗槃甚平，遇客甚謹，醞酒甚美，懸幟甚高，而酒不售，遂致於酸。問聞長倩，倩曰：汝狗惡也。孺子懷錢挈壺往酣，輒有狗齧之，猶大臣齧有道之士也。故桓公問管仲：治國何患。患社鼠焚，則木焚也。<span lang="EN-US">○</span>稅勿輕勿重。重則利入於上，輕則利歸於民也。<span lang="EN-US">○</span>晉文公與楚戰，問舅犯曰：楚眾我寡，奈何。對曰：君其詐之。又問雍季，曰：以詐御民，一時之利也。與楚戰大勝而歸，行賞先雍季而後舅犯，曰：舅犯之言，權也；雍季之言，萬世之利也。<span lang="EN-US">○</span>齊桓公飲酒醉，遺其冠，恥之三日不朝。管仲曰：此有國之恥，公何不雪之以政。因發倉賜貧窮三日，而民歌之，曰：公何不更遺其冠也。<span lang="EN-US">○</span>古諺曰：政若沐，雖有棄髮之費而有長髮之利也。<span lang="EN-US">○</span>饑歲之春，從弟不讓；禳歲之秋，疏客必食，非疏骨肉，多少之心異也。<span lang="EN-US">○</span>墨子死後，有相里氏之墨，相芬氏之墨，鄧陵氏之墨。孔墨之後，儒分為八，離為三也。<span lang="EN-US">○</span>待自直之箭，則百世無矢矣；待自圓之木，則千歲無輪矣。<span lang="EN-US">○</span>法度賞罰，國之脂澤粉黛也。<span lang="EN-US">○</span>三寸之管，無當不可滿也。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #800000">&nbsp;</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #800000">意林卷之一竟</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #800000">＃１『恕』文淵閣本作『怒』。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #800000">＃２『至』原作『云』，據文淵閣本改。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #800000">
		＃３『匡倩」原缺『匡』，『倩』作『情』，據文淵閣本增改。</span></p>
　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
		<font color="#800000" face="新細明體">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>