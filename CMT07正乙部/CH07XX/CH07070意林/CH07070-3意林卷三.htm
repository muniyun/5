<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">






<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
<font face="新細明體" color="#800000">width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</font>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../CMTimages/left.gif" align="right" width="44" height="600"></font></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../CMTimages/right.gif" align="left" width="44" height="600"> 
	</font> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <font face="新細明體">
    <a target="_parent" href="../../../../godking.htm">
    <font color="#800000">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></font></a></font></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO-1.jpg" width="482" height="71"></td>
      </tr>
      <tr>
        <td width="95%" align="center" height="100%">
        <font size="5" color="#008080" face="新細明體">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="5" color="#800000" face="新細明體">正一部</font><font size="3" color="#800000" face="新細明體">(CH08)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin: 0 0cm"><b>
		<span style="font-size:24.0pt;font-family:新細明體;color:#993300">意林</span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-size: 12.0pt; font-family: 新細明體; color: #993300">
		經名：意林。唐馬總撰。五卷。底本出處：《正統道藏》正乙部。參校版本：《四庫全書》文淵閣本（簡稱文淵閣本》。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin: 0 0cm">
		<span style="font-size:18.0pt;
font-family:新細明體;color:#993300">意林卷之三</span></p>
		<p style="line-height: 150%; margin: 0 0cm">
		<span style="font-family:新細明體;
color:#993300">扶風馬總元會編</span></p>
		<p style="line-height: 150%; margin: 0 0cm" align="left"><b>
		<span lang="EN-US" style="font-family:新細明體;color:#993300">&nbsp;</span></b></p>
		<p style="line-height: 150%; margin: 0 0cm" align="left"><b>
		<span style="font-family:新細明體;color:#993300">鹽鐵論十卷</span></b></p>
		<p style="line-height: 150%; margin: 0 0cm" align="left">
		<span style="font-family:新細明體;
color:#993300">　　並是文學，與大夫相難。<span lang="EN-US">○</span>善剋者不戰，善戰者不師，善師者不陣。<span lang="EN-US">○</span>工不出則物用乏，商不出則寶貨絕。<span lang="EN-US">○</span>川原不能實漏卮，山海不能贍溢欲。<span lang="EN-US">○</span>宅近市則家富，富在術數，不在力耕。<span lang="EN-US">○</span>善歌者使人續其聲，善作者使人治其功。<span lang="EN-US">○</span>孔子能方不能圓，故飢於黎丘。<span lang="EN-US">○</span>茂林之下無豐草，大塊之間無美苗。<span lang="EN-US">○</span>行遠者假於車，濟海者因於舟，成名者因於資，歐冶能因國君。銅鐵作金鑪大鍾，而不能自作壺鼎盤孟。<span lang="EN-US">○</span>香餌非不美，龜龍聞而深藏，鸞鳳見而高逝。玉屑滿筐，不成其寶。仲尼之門，七十子去父母捐家，負荷而隨，孔子不耕而學，其亂愈滋，猶玉屑滿筐也。若能安國利人，寧須文辭者哉。<span lang="EN-US">○</span>有粟而不能食，無益於飢；觀賢而不能用，無益於利。<span lang="EN-US">○</span>歌者不期於利聲而貴於中節，論者不期於麗辭而務在事實。<span lang="EN-US">○</span>公卿者，四海之儀表，神化之丹青，上有輔明主之任，下有隨聖化之治。<span lang="EN-US">○</span>諸生抱枯竹守空言，不知趨舍之宜、時世之變。<span lang="EN-US">○</span>林中多疾風，富貴多諛言。<span lang="EN-US">○</span>古者君子思德，小人思利；今人堅額健舌，代以致業。<span lang="EN-US">○</span>九層之臺傾，公輸子不能正；大朝一邪，伊望不能復。吏道雜而不選。<span lang="EN-US">○</span>富貴以財買官，垂青綬，環銀龜，擅殺生之柄，專萬民之命，乘肩驅良，列騎成行者，不知負檐步行之勞。中國與邊境，猶支體與腹心，肌膚寒於外，腹心疾於內，以仁義阻之，道德塞之，賢人守之，則莫能入也。秦法繁於秋茶，罔密於凝脂，然而上下相遁，姦偽並生。廄焚，孔子問人，不問馬，賤畜貴人也。秦法盜馬者死，盜牛者刑，苛也。<span lang="EN-US"><br>
		<br>
　</span></span></p>
		<p style="line-height: 150%; margin: 0 0cm" align="left"><b>
		<span style="font-family:新細明體;color:#993300">說苑二十卷</span></b><span style="font-size:10.0pt;font-family:新細明體;color:#993300">劉向</span><span lang="EN-US" style="font-family:新細明體;color:#993300"><br>
		</span><span style="font-family:新細明體;color:#993300">
		　　束風則靡而西，西風則靡而束。上之化下，如風靡草。<span lang="EN-US">○</span>禹見罪人，下車而泣，左右曰：此人不恭，故得罪，君王何痛之。禹曰：堯民以堯為心，今百姓各以其心為心，故痛之。<span lang="EN-US">○</span>齊景公出獵，上山見虎，下山見蛇，問晏子曰：此不祥耶。晏子曰：有賢而不知，知而不用，用而不任，此不祥也。山是虎之室，澤是蛇之穴，何不祥也。晏子侍景公，公朝寒，請進煖食於寡人。對曰：嬰非廚養之臣，社稷之臣。晉平公問師曠曰：吾年七十欲學，恐晚如何。師曠曰：日暮豈不炳燭耶。臣聞少而學者如日出之陽，壯而學者如日中之光，老而學者如炳燭之明，豈不愈於暗乎。公曰：善哉。<span lang="EN-US">○</span>曾子衣弊而耕，魯君使人致其邑，不受，曰：吾聞受人者畏人，與人者驕人。安知君能不驕我，我能不畏乎。遂不受。<span lang="EN-US">○</span>夫仕者身歸於君，祿歸於親。忠臣不仕二君，貞女不更二夫。<span lang="EN-US">○</span>居無垣牆人莫之毀傷，行無防衛人莫之暴害，此君子之行也。<span lang="EN-US">○</span>楚莊王賜草臣酒，燭滅＃１，或有引美人衣者，美人援絕其纓告王，王曰：賜人酒醉，乃顯婦人之節，吾不取也。乃命左右勿上火，凡與寡人飲者，不絕纓者不盡歡也。草臣遍絕纓而後舉火。後與晉戰，引美人衣者五合以報莊王。<span lang="EN-US">○</span>陽虎得罪於衛，北見趙簡子曰：自今以後不復樹人矣。堂下之人，臣所樹者過半，今反危臣矣。簡子曰：樹桃李者，夏得休息；樹羨藥者，秋得其刺。今子所樹，漢藥也。自今以後擇人而樹之。<span lang="EN-US">○</span>夫政者無迎而拒，無望而許，臨財莫如廉，臨富莫如平，廉平之守莫能攻。<span lang="EN-US">○</span>國不務大，務得民心，佐不務多，務得賢俊。<span lang="EN-US">○</span>齊宣王謂淳于髡曰：先生云寡人何好。對曰：古者所好者四，而王所好者三。古者好馬，王亦好馬。古者好玉，王亦好玉。古者好色，王亦好色。古者好士，王不好士。王曰：國無士耳。若有，寡人亦好之。對曰：驛驪麒驥本無，王求之，豹象之胎本無，王求之，毛牆西施本無，王求之，而不求士，何也。楊回見趙簡子曰：臣居鄉三逐，事君五去，聞君好士，故來。左右曰：居鄉三逐，是不容於眾也；事君五去，是不忠於上也。簡子曰：美女者，醜婦之仇也；盛德君子者，亂世所疏也。正直之行，邪枉所憎也。遂用之作相。衣成則缺衽，宮成則缺隅，示不成也，鬼神害滿也。<span lang="EN-US">○</span>周公誠伯禽，示無以魯驕人。<span lang="EN-US">○</span>國有五寒，凍不預焉，一曰政，二曰厲，三曰謀泄，四曰不敬一而國敗，五曰不能治內而務外也。官不與勢期而勢自至，勢不與富期而富自至，富不與貴期而貴自至，貴不與驕期而驕自至，驕不與罪期而罪自至。魯有恭士，行年七十，其恭益甚。魯君問曰：長年恭可以釋也。對曰：君子恭以成名，小人恭以除刑。一言不安，尚有蹉跌；一飯雖美，尚有哽咽。鴻飛于天，增者得之；虎豹雖猛，人食其肉。譽人者少，惡人者多，得不恭乎。<span lang="EN-US">○</span>歲飢民疫，不足患也。大臣祿重而不極諫，近臣畏罪而不敢言，此大患也。<span lang="EN-US">○</span>趙襄子謂子路曰：吾嘗問孔子曰：先生事七十君，豈無明君耶。孔子不對。何謂賢耶。子路曰：建天下之嗚鐘，撞之以梃，豈能發其聲乎。善夜居者不能早起，盛於彼者衰於此，長於左者短於右。一貴一賤，交情乃見；一死一生，乃知交情。<span lang="EN-US">○</span>口者兵也，出言不當反自傷。<span lang="EN-US">○</span>丹所藏者赤，漆所藏者黑，君子慎所藏也。<span lang="EN-US">○</span>飛烏愛羽，虎豹愛爪，所以輔身也。<span lang="EN-US">○</span>積恩曰愛，積愛曰仁，積仁曰靈臺。靈臺者，積仁也。神靈者，天之本。<span lang="EN-US">○</span>晏子為上卿，妾不衣帛，馬不食粟，何以華國。對曰：德以華國，不聞以妾與馬。<span lang="EN-US">○</span>趙簡子乘弊車瘦馬，衣段羊之裘，其宰曰：車新則安，馬肥則疾，狐裘則溫，君宜改也。簡子曰：君子服善則益恭，小人服善則益踞。子貢謂子石曰：何不學《詩》。子石曰：父母求吾孝，兄弟求吾悌，朋友求吾信，何暇學哉。子貢曰：損吾詩，學于《詩》。<span lang="EN-US">○</span>河平四年，都水使者、諫議大夫劉向上言：曲彌高者和彌寡，水所以載舟亦能以覆舟。<span lang="EN-US">○</span>楚丘先生年七十，披裘見孟嘗君，君曰：先生老矣。何以教寡人？先生曰：欲使追車趁馬，逐鹿搏虎，吾即死矣，何暇老耶。若使央嫌疑，定猶豫，吾即少也，何老之有。孟嘗乃有愧色。<span lang="EN-US">○</span>魏王欲築中天之臺，曰：敢有諫者死。許綰負蒙操畚，入曰：聞王欲為中天之臺，願效力焉。臣聞天去地一萬五千里，今王因而半之，應高七千五百里，基廣八千里，盡王之地不足以成臺址，王宜起兵伐諸侯盡有其地，猶不足也；又伐西夷，乃足之矣。須具材木人徒。稱此然，可作也。魏王默然，後乃罷築。<span lang="EN-US">○</span>有遺鄭相魚，不受，人曰：子嗜魚，何故不受。對曰：謂嗜魚，故不受。受魚失祿，無以食魚。不受魚得祿，終身食魚。<span lang="EN-US">○</span>以老者智，少者次，必能治。阿子奇年十六，齊君使治阿。既而君悔之，遣使追，追者反曰<span lang="EN-US">…</span>子奇必能治阿，共載皆白首也。子奇至阿，鑄庫兵以作耕器。魏曰：聞童子治邑，庫無兵，倉無粟。乃起兵擊之，阿人父率子，兄率弟，以私兵戰，遂敗魏師。<span lang="EN-US"><br>
		<br>
　</span></span></p>
		<p style="line-height: 150%; margin: 0 0cm" align="left"><b>
		<span style="font-family:新細明體;color:#993300">法言十五卷</span></b><span style="font-size:10.0pt;font-family:新細明體;color:#993300">揚雄撰李軌弘範注</span><b><span lang="EN-US" style="font-family:新細明體;
color:#993300"><br>
		</span><span style="font-family:
新細明體;color:#993300">　　</span></b><span style="font-family:新細明體;color:#993300">務學不如務求師。師者，人之模範。晞顏之人，亦顏之徒；晞驥之馬，亦驥之乘。<span lang="EN-US">○</span>詩人之賦麗以則，辭人之賦麗以娌。若孔氏之門而用賦，則賈誼升堂，相如入室矣。<span lang="EN-US">○</span>四重何謂？四重：言重則有法，行重則有德，貌重則有威，好重則有觀。<span lang="EN-US">○</span>四輕何謂？四輕：言輕則招憂，行輕則招辜，貌輕則招辱，好輕則招姪。<span lang="EN-US">○</span>刀不利，筆不鈷，宜加砥削。<span lang="EN-US">○</span>天可度，則覆物淺矣。地可測，則載物薄矣。<span lang="EN-US">○</span>說天者莫辯乎《易》，說地者莫辯乎《書》，說體者莫辯乎《詩》，說理者莫辯乎《春秋》。<span lang="EN-US">○</span>孔子，束國之逐臣；夷齊，西山之餓夫，不屈其志，不辱其身，不夷不惠，可否之問。<span lang="EN-US">○</span>仲尼之道猶四漬，經營中國，終入大海。<span lang="EN-US"><br>
		<br>
　</span></span></p>
		<p style="line-height: 150%; margin: 0 0cm" align="left"><b>
		<span style="font-family:新細明體;color:#993300">太玄經十卷</span></b><span style="font-size:10.0pt;font-family:新細明體;color:#993300">揚雄撰虞翻注</span><span lang="EN-US" style="font-family:新細明體;color:#993300"><br>
		</span><span style="font-family:新細明體;color:#993300">　　鷹萃于林，獺入于泉。<span lang="EN-US">○</span>嗚鳩在林，笑彼眾禽。<span lang="EN-US">○</span>淮南王安多華少實。<span lang="EN-US">○</span>齊桓晉文之霸，如日繼月。孔子文足，老君玄足。山川藪澤，萬物歸焉。<span lang="EN-US">○</span>君子得位則昌，失位則良；小人得位則橫，失位則喪。<span lang="EN-US"><br>
		<br>
　</span></span></p>
		<p style="line-height: 150%; margin: 0 0cm" align="left"><b>
		<span style="font-family:新細明體;color:#993300">新論十七卷</span></b><span style="font-size:10.0pt;font-family:新細明體;color:#993300">桓譚</span><span lang="EN-US" style="font-family:新細明體;color:#993300"><br>
		</span><span style="font-family:新細明體;color:#993300">
		　　三皇以道治，五帝以德化，三王由仁義，五霸用權智。無制令刑罰，謂之皇；有制令無刑罰，謂之帝；賞善誅惡，諸侯朝事，謂之王；興兵眾，約盟誓，謂之伯。王者，往也，言其惠澤優游，天下歸往也。王道純粹，其德如彼。霸道駁雜，其功如此。俱有天下而君萬民，垂統子孫，其實一也。<span lang="EN-US">○</span>圖王不成，亦可以伯。<span lang="EN-US">○</span>治國者輔佐之本，其任用咸得大才。大才，乃主之股肱、羽翮也。<span lang="EN-US">○</span>明鏡，龜策也。章程，斛斗也。銓衡，丈尺也。<span lang="EN-US">○</span>前世俊士，立功垂名，圖畫於殿閣宮省，此乃國之大寶，亦無價矣。雖積和璧，累夏璜，囊隋侯，筐夜光，未足喻也。伊官良平，何世無之，但知人君，不知旱臣，勿用也。<span lang="EN-US">○</span>賢有五品：謹勃於家事，順悌於倫黨，鄉里之士也；作健曉惠，文史無害，縣廷之士也；信誠篤，行廉平公，理下務上者，州郡之士也；通經術，名行高，能達於從政寬和，有固守者，公輔之士也；才高卓絕，疏殊於眾，多籌大略，能圖世建功者，天下之士也。<span lang="EN-US">○</span>賈誼不左遷失志，則文彩不發；淮南不貴盛富饒，則不能廣聘駿士，使著文作書；太史公不典掌書記，則不能條悉古今；揚雄不貧，則不能作玄言。殷之三仁，皆暗於前而章於後，何益於事，何補於君。<span lang="EN-US">○</span>世有圍暮。或言兵法之類，上者張置疏遠，多得道路而勝；中者務相遮絕，爭便求利；下者守邊隅，趨作堅目，生於小地。猶薛公之言鯨布反也，上計取昊楚廣地道，中計塞城皋遮要爭利，下計據長江以臨越，守邊隅，趨作堅目者也。更始將相不防衛，里中死，基中生也。<span lang="EN-US">○</span>文王葬枯骨無益眾庶，眾庶悅之，恩義動人也。王翁觀人五藏，無損生人，生人惡之，殘酷也。<span lang="EN-US">○</span>束方朔短辭薄語以謂信驗，人皆謂朔大智，後賢莫之及。譚曰：人有以狐為狸，以瑟為笠篌，比非。徒不知瑟狐，又不知狸與螢篌，乃非。但言朔，亦不知後賢也。<span lang="EN-US">○</span>夫以人言善我，亦必以人言惡我。王翕使都尉孟孫往泰山告祠，道過徐州。徐州牧宋仲訪道余才智，陳平留侯之比也。孟孫還，喜謂余曰：仲翁盛稱子德，子乃此耶。余應曰：與僕遊四五歲，不吾見稱。今聞仲翁一言而奇怪之。若有人毀余，子亦信之，吾畏子也。余前作王翕掌教大夫，有男子殺母，有詔墦燒其子屍，余謂此事不宜宣布。余封事云：宣帝時，公卿大夫朝會，丞相語次云：梟生子，子長，食其母，乃能飛。時有賢者應曰：但聞烏子反哺其母。丞相大暫自悔也。人皆少丞相，多彼賢人，賢人之言益於化也。烏獸尚與之諱，況於人乎，不宜發揚也。<span lang="EN-US">○</span>龍無尺水無以昇天，聖人無尺土無以王天下。<span lang="EN-US">○</span>讖出《河圖》、《洛書》，但有兆朕而不可知。後人妄復加增依託，稱是孔丘，誤之甚也。<span lang="EN-US">○</span>張子侯曰：揚子雲，西道孔子也，乃貧如此。吾應曰：子雲亦束道孔子也。昔仲尼豈獨是魯，孔子亦齊楚聖人也。<span lang="EN-US">○</span>畫水鏤冰，與時消釋。<span lang="EN-US">○</span>孔子以四科教士，隨其所喜，譬如市肆多列雜物，欲置之者並至。聞束里語云：人聞長安樂，則出門西向而笑；肉味美，對屠門而哨。此猶時人，雖不別聖，亦復欣慕。<span lang="EN-US">○</span>顏淵所以命短，慕孔子殤其年也。如庸馬與良駿相追銜尾至暮，良馬嗚食如故，庸馬垂頭不食，何異顏孔仇劣。<span lang="EN-US">○</span>余少時見揚子雲麗文，欲繼之，嘗作小賦，用思大劇，立致疾病。子雲亦言：成帝詔作甘泉賦，卒暴。遂倦外五藏出地，以手收內之，及覺，氣病一年。由此言之，盡思慮，傷精神也。<span lang="EN-US">○</span>莊周病劇，弟子對泣之，應曰：我今死則誰先，更百年生則誰後，必不得免，何貪於須臾。<span lang="EN-US">○</span>子貢問蓮伯玉曰：子何以治國。答曰：弗治治之。古《孝經》一卷二十章一千八百七十二字，今異者四百餘字。<span lang="EN-US">○</span>左氏云：經與傳猶衣，表裹相待而成。<span lang="EN-US">○</span>堯能則天者，貴其能臣舜禹二聖。<span lang="EN-US">○</span>劉子政、子政駿，駿兄弟子伯玉俱是通人，尤重左氏，教授子孫下至婦女無不讀誦，此亦蔽也。舉網以綱，千目皆張；振裘持領，萬毛自整。治大國者亦當如此。<span lang="EN-US">○</span>以賢伐賢謂之煩，以不肖謂之亂。<span lang="EN-US">○</span>王平仲云：周譜言定王五年河徙故道，今所行處非禹所穿。<span lang="EN-US">○</span>揚子雲工於賦，王君大習兵器，余欲從二子學。子雲曰：能讀千賦則善賦。君大曰：能觀千劍則曉劍。暗曰：伏習象神巧者，不過習者之門。五福壽，富貴安樂，子孫眾多。<span lang="EN-US">○</span>百足之蟲，共舉一身，安得不濟。<span lang="EN-US">○</span>曲陽侯迎方士西門，君惠從其學卻老之術。君惠曰：龜稱三千歲，鶴言千歲，以人之材何乃不及蟲烏耶。余應曰：誰當久與龜鶴同居而知其年歲耳。<span lang="EN-US">○</span>聖人何不學仙而令死耶。聖人皆形解仙去，言死者示民有終也。<span lang="EN-US">○</span>昔神農伏羲王天下，梧桐作琴三尺六寸有六分，象期之數，厚寸有八，象三六數，廣六分，象六律，上圓而斂法天，下方而平法地，上廣下狹，法尊卑之禮。琴者，禁也。古者聖賢玩琴以養心，窮則獨善其身而不失其操，故謂之操達則兼善天下，無不通暢，故謂之暢。堯暢經，逸不存；舜操其聲，清以微；微子操其聲，清以淳；箕子操其聲，淳以激。</span></p>
		<p class="MsoNormal" style="line-height: 150%; margin-top: 0; margin-bottom: 0" align="left">
		<span lang="EN-US" style="font-family:新細明體;color:#993300">&nbsp;</span></p>
		<p style="line-height: 150%; margin: 0 0cm" align="left"><b>
		<span style="font-family:新細明體;color:#993300">論衡二十七卷</span><span style="font-size:10.0pt;font-family:
新細明體;color:#993300">王充</span></b></p>
		<p style="line-height: 150%; margin: 0 0cm" align="left">
		<span style="font-family:新細明體;
color:#993300">
		　　操行有常賢，仕宦無常遇。賢不賢，才也；遇不遇，時也。才高行潔，不可保以必貴；能薄操濁，不可保以必賤。或同操而異主，伊尹箕子是也。二人俱命世之臣，伊尹遇成湯作相，箕子遇商紂作奴。故知遇與不遇也。<span lang="EN-US">○
		</span>清受塵，白受垢。青蠅所汙，常在練素。<span lang="EN-US">○ </span>邑犬覃吠，吠所怪也。<span lang="EN-US">○
		</span>
		絃者思折伯牙之指，御者願斷王良之手，惡彼勝己也。玉變作石，石化作礫，毀謗使然也。採玉者破石取玉，選士者棄惡取善，命不勉也。智者歸之於天，取富貴若鑿溝伐薪。鑿不休則溝深，斧不止則薪多。亦有溝未成而遇湛，薪未多而逢火。樂貧勝禍，勉己勤事以致富，砠才明操以取貴。農夫力耕得穀多，商賈遠行得利深。命富之人筋力自強，命貴之人才智自高，若千里馬，氣力、目勁、頭目、蹄足自相副。<span lang="EN-US">○
		</span>魯城門朽頓欲頹，孔子疾行而過之。左右曰：如此久矣。孔子曰：吾惡其久也，脫遇壞則不幸。<span lang="EN-US">○
		</span>蟲墮一器，酒棄不飲；鼠殘一筐，飯捐不食。<span lang="EN-US">○ </span>
		墨家云人死無命，儒家云人死有命。歷陽之郡一宿化成湖，白起坑趙卒四十萬眾，此並有命耶。言命者曰命當溺死，故相聚於歷陽；命當壓死，故相聚於平原。沛公初起相攻，人入豐沛之市，云多封侯人也。人命繫於國，物命擊於人。齊人舒緩，秦人慢易，楚人促急，燕人蕙敢，四國之民更相出入。<span lang="EN-US">○
		</span>張次公娶鄰巫女，卜工曰；女相當貴。公後位至丞相，乃是次公亦貴，遂與女相合也。<span lang="EN-US">○ </span>
		世謂宅有吉凶，徙有歲月。余謂天道難知，假今有觸犯者，命吉凶之人也。按相鯨布當先刑而後王，衛青當封亞夫而餓死，鄧通當貧餓，此骨節皮膚各異也。<span lang="EN-US">○
		</span>
		文王在母腹中便有四乳，非長大修道德，乃生也。后稷作兒以種樹而戲，孔子能行以俎豆而弄。石生而堅，蘭生而香，生稟善氣長大，乃成就也。蚊贏不如牛馬之力，馬困於蚊贏，有勢也。十圍之牛為牧堅所驅，數仞之象為越僮所鉤，無便也。<span lang="EN-US">○
		</span>孔子吹律，自知殷後，項羽重瞳，虞舜苗裔。聖人自有種族，堯與高祖安得是龍子也。<span lang="EN-US">○ </span>
		宋景公有三善言獲，三十一年燕丹執于秦，天雨粟，馬生角，杞梁妻哭城崩，湯旱剪髮作牲致雨，南陽卓公作維氏令蝗蟲不入境，孫叔敖埋兩頭蛇有陰德，已上並云虛也。龍若遁逃在樹中，為天所敗，則非神也。若必有神，則不應有龍肝豹胎。故立知水火相薄作雷，龍聞雷聲即起。武王伐紂兵不血刃，虛言也。晨舉脂燭，血流漂杵，何謂不血刃耶。漢誅王莽，軍至漸臺，血流沒趾。用天下兵，未有不血刃也。<span lang="EN-US">○
		</span>
		紂糟丘酒池，牛飲者三千人。長夜之飲，亡其甲子，車行酒，騎行炙，百二十日作一月。按紂或是覆酒滂拖於地，因名作池；釀酒積糟，因名作丘。以酒作池，以車行酒，以肉懸林，因謂騎行炙。男女裸而相逐，林中奔走，侍者惡之，故言三千人，實非也。<span lang="EN-US">○
		</span>
		呵盯若荊軻之閒，言秦王誅軻九族，夷其一里，一里皆滅，故日町町。按秦雖無道，不應盡誅軻里也。始皇幸梁山宮，見李斯車騎盛出，怪之，左右私告李斯，斯損車騎。始皇不知左右誰告，止殺在傍，荊軻之里必不盡誅之。<span lang="EN-US">○</span>魯班刻大鵝，飛三日不下，為母作木車、木人御之，機關之發去不還，此恐不實。孔子遊說七十餘國。按孔子自衛反魯，在陳絕糧，削跡於衛，伐樹於宋，不過十國。<span lang="EN-US">○</span>子羔泣血三年，未嘗見齒，言其不笑語，豈得不見齒耶。禽息碎首，薦百里奚於秦繆公，恐是叩頭流血，謂之碎首。<span lang="EN-US">○</span>祖伊諫紂云：天下之人無不欲王亡者。此增益也，恐紂不懼耳。若天下皆願紂亡，即當時瓦解，不應與周戰，血流漂杵也。<span lang="EN-US">○</span>子謂子貢日：汝與回也，孰愈。子貢曰：回也，聞一以知十。按孔子知顏淵愈子貢則不須問，問則子貢何敢言勝。孔子意者恐子貢痠顏淵，故此問以抑之。<span lang="EN-US">○</span>鯉也，死有棺而無槨，其時作大夫乘三馬，何不截而貨之作槨也。作士之時乘二馬，截一以賻舊館，舊館不賻，未亂制。葬子無槨實非法，何重舊人之恩，乃輕父子之禮。不貨車以葬子，豈不以貪官仕乎。<span lang="EN-US">○</span>伯夷叔齊為庶兄奪國，餓死首陽山，非讓國與庶兄也，豈得稱賢人乎。共工與顓頊爭天下不勝，怒而觸不周山，天柱折，地維絕。女媧鍊五色石以補蒼天，斷鼇足以立四極。按共工有力折山，戰何不勝？女媧能以石補天，天審是玉石耶。天本以山作柱，鼇足何能柱之。鼇必長大，則女媧不能殺之，必被其所殺，何能補天。天門在北，地戶在束方。地最下者揚兗二州，洪水之時二上最被水害。天有日月星辰謂之文，地有山川陵谷謂之理。地理上向，天文下向，地合氣而萬物生焉。天地，夫婦也。天南方高北方下，日出高故見，日入下故不見。天之形若倚蓋。蓋倚地，則不能運，懸之樹，然後能運。日不入地，譬人把火夜行平地，去人十里則不見，非滅也。日亦如此。雲霧雨雪皆由地發，不自天降。夏則作霧，冬則作霜，溫則作雨，寒則作雪。<span lang="EN-US">○</span>才能之士隨世驅馳，節操之人守隘迸竄。驅馳日以巧，進竄日以拙。非才智不及，狎習異也。齊郡世刺繡，恆女無不能者；襄邑能織錦，恆女無不巧者，目見而手狎也。<span lang="EN-US">○</span>朝廷之人幼，稱幹吏者以朝廷作田畝，以刀筆作末耜，以文書作農桑，猶家人子弟生長狎習，具知曲折，愈於賓客，雖孔墨之才不能分別。手中無錢而欲市貨，貨主死不與之，胸中無學而欲求仕，猶無錢市貨不可得也。知古不知今，謂之陸沈；知今不知古，謂之盲瞽。見驥足不異眾馬之蹄，躡平陸而馳千里方可知也。有人於此，其智如源，其德如山，力不能自舉，須人舉之，人莫之舉。竄於閒巷，無由達矣。器空無食，飢者不顧，胸虛無懷，朝廷不御。蘭臺之吏，班固、賈逵、揚雄、傅毅之徒名芳文美，無大用也。夫能說一經者儒生，博覽古今者通人，採攘書傳能奏記者文人，能精思著文結連篇章者鴻儒。若劉子政父子＃３、揚子雲、桓君山之徒，猶文、武、周公並出一時。班叔皮續《太史公書》百篇已上，紀事詳悉，讀者以謂甲子，以太史公作已。子孟堅文比叔皮，非徒五百里也。<span lang="EN-US">○</span>龜三百歲大如錢，蓍七十歲生一莖。此神物，故生遲，生亦長久。賢儒在世，猶靈曹神龜也。楓桐之樹，生而速長，故其皮肥不能堅。檀樂後榮，強勁可作車軸。<span lang="EN-US">○</span>湍瀨迴沙轉石，而大石不動者，是石重而沙輕。大儒俗吏同在世，有如此也。<span lang="EN-US">○</span>上天之心在聖人之胸，其譴告在聖人之口，世無聖人安能知天。<span lang="EN-US">○</span>人在天地之問，如蚤蝨在衣裳之內，若螻蟻於巢穴之中。<span lang="EN-US">○</span>正朝占四方風，從南來旱，從北來湛，從束來疫，從西來兵。<span lang="EN-US">○</span>秦將滅，都門崩，霍光亦敗，茅牆亦壞，杞梁之妻崩城何也。<span lang="EN-US">○</span>亡獵犬於山林，大呼犬名，則號呼而應。人犬異類而相應者，識其主也。<span lang="EN-US">○</span>束風至，酒湛溢。按酒味從酸，束方木其味酸，故酒湛溢。<span lang="EN-US">○</span>將有赦獄，鑰動感應也。<span lang="EN-US">○</span>蠶合絲而商絃易，新穀登而舊穀缺。按子生而父母氣衰。<span lang="EN-US">○</span>亂龍者，亂有終也。劉子政、董仲舒說龍不盡，《論衡》終之，故日亂龍。<span lang="EN-US">○</span>釣者刻木作魚，丹漆其身，迎水浮之，起水動作，魚謂之真，並來會聚。土龍之事何得不能致雨。少政卯在魯，與孔子並。孔子之門三盈三虛，唯顏淵不去，知孔子聖也。<span lang="EN-US">○</span>屈軼生於庭，見佞人則指。必若如此，舜何用令皋陶陳知人之術。<span lang="EN-US">○</span>堯湯水旱，豈二聖政所致也。天理曆數自然耳。猶慈父治家，亦不能使子孫皆孝也。<span lang="EN-US">○</span>瑯琊兄子明<span lang="EN-US" style="background: lime">#4</span>，兄曾為饑人欲食，弟自縛叩頭代兄，饑人善其義皆舍之。後兄卒，養其孤，遇歲凶饑，殺己子活兄之子。臨淮許君升亦餓，殺己子全兄之孤。<span lang="EN-US">○</span>人貴鵲賤鸚者，謂鵲遠而鸚近也。畫工好畫上古之人，不畫秦漢之士者，重古也。揚雄作《太玄》、《法言》，張伯松不肯一觀，與其人並肩，故賤其言也。若揚子雲生周，金匱矣。<span lang="EN-US">○</span>武王伐紂，太公陰謀食小兒以丹，令身赤長，教言：殷亡，殷亡。殷人見兒身赤謂是天神，又言殷亡謂其必亡。周人諱其事。<span lang="EN-US">○</span>古之帝王建鴻德者，須鴻筆之臣褒頌紀德也。龍無雲雨不能參天。鴻筆之人，國之雲雨。文章載人之行，傳人之美，豈徒調弄筆墨空馭英麗哉。<span lang="EN-US">○</span>人生者，精氣也。能作精氣者，血脈也<span lang="EN-US">o</span>人死血脈竭，精氣亡，骨肉化灰土，何能作鬼耶。若言死者無知，聖人恐開不孝之門，故不言死者無知，其實無知也。<span lang="EN-US">○</span>諱舉五月，子言不利父母。按田文不害田嬰。礪刃井上，恐墜井中。又刀邊井，刑字。礪刀井上，恐被刑，人意也。<span lang="EN-US">○</span>無偃寢，象尸也。<span lang="EN-US">○</span>無以著，相受不固也。<span lang="EN-US">○</span>子日沐令人愛，卯日沐令人白頭，愛憎白黑，不由沐耳。使摸母子日沐，人能愛乎。使十五童子卯日沐，能令白髮乎。<span lang="EN-US">○</span>子路見孔子堵肩牛膊可以得兆，何必曹龜。孔子日：曹者，耆也。龜者，舊也。狐疑之事當問耆舊。曹龜者，未可神也，取其名耳。武王伐紂，上筮大凶，太公推曹蹈龜，曰：枯骨死草何能知吉凶乎。<span lang="EN-US">○</span>商家門不宜向南，徵家門不宜向北。堂盡南向，何不擇也。<span lang="EN-US">○</span>聖人前知千歲，後知萬世。孔子將死，遺書曰：有一男子自云秦皇，上我之狀，顛倒我衣裳，致沙丘而亡。後秦皇果至沙丘而亡。孔子又云：董仲舒亂我書。後仲舒論《春秋》，著傳記。又云：亡秦者胡後。胡亥亡秦，此孔子後知萬世也。吹律自知殷後，此孔子前知千歲也。<span lang="EN-US">○</span>唐者，蕩蕩也，民無得而名焉。虞者，樂也；夏者，大也，殷中也，周至也。志有所存，顧不見泰山。知屋漏者在宇下，知政安者在草野，知纏誤者在諸子。<span lang="EN-US">○</span>論衡者，銓輕重，立真偽，非苟論文飾奇麗，所以弘世俗也。<span lang="EN-US">○</span>王充，會稽上虞人，字仲任。充書形露易觀，文語不與俗通。石多玉寡，寡者為珍；龍少魚眾，少者為神。人有難充書繁重如此，充答云：文眾勝寡，財富愈貧。世無一引，吾有百篇；人無一字，吾有萬言，孰者可貴。充章和二年徙家避難，歷年寢廢。年漸七十，時可懸輿，髮白齒落，儔倫彌索，貧無供養，志不虞快，乃作《養性》書六十篇。<span lang="EN-US"><br>
		<br>
　</span></span></p>
		<p style="line-height: 150%; margin: 0 0cm" align="left"><b>
		<span style="font-family:新細明體;color:#993300">正論五卷</span></b><span style="font-size:10.0pt;font-family:新細明體;color:#993300">崔元始</span><span lang="EN-US" style="font-family:新細明體;color:#993300"><br>
		</span><span style="font-family:新細明體;color:#993300">
		　　見信之臣，括囊守祿。疏遠之臣，言以賤廢。是以王綱縱弛於上，智士伊鬱於下。夫君政陵遲如乘弊車，若能求巧工，使茸理之，折則接之，緩則楔之，可復新矣。<span lang="EN-US">○</span>世主莫不願得尼軻以輔佐，及得之，未必珍也。<span lang="EN-US">○</span>夫貞一之士不曲道以媚時，不詭行以邀名，恥鄉原之譽，絕比周之黨，必待題其面曰：魯仲尼、鄒孟軻，不可得也。命世之士常抑於當時，無不見思於後曰。以往揆來，亦何容易。<span lang="EN-US">○</span>圖王不成，弊猶足霸，圖霸不成，弊將如何。農桑勤而利薄，工商逸而利厚，故農夫輟未而彫鏤，女工投杼而刺繡。<span lang="EN-US">○</span>上行下效，然謂之教。陳兵策於安平之世，譬令未病者服藥。<span lang="EN-US">○</span>昔人有慕讓財之名，推田業與弟，俄而貧乏，反以威力就弟強貸，此不當也。<span lang="EN-US">○</span>舉彌天之網以羅海內之士，同類翕集而蛾附，計士頻跟而脅從，黨成於下，．君孤於上。馬不素養難以追遠，士不素簡難以趨急。<span lang="EN-US">○</span>葉公之好，攘羊雖可發姦，君子不貴也。<span lang="EN-US">○</span>國不信道，工不信度，亡可待也。<span lang="EN-US">○</span>無賞罰之君而欲世治，猶不著梳櫛而求髮治，不可得也。<span lang="EN-US">○</span>術家曰：冬榮者，春必殺。里語曰：州郡記如霹靂，得詔書但掛壁。<span lang="EN-US">○</span>洗濯民心，湔洗浮俗。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family:
新細明體;color:#993300">&nbsp;</span></p>
		<p style="line-height: 150%; margin: 0 0cm" align="left"><b>
		<span style="font-family:新細明體;color:#993300">潛夫論十卷</span></b><span style="font-size:10.0pt;font-family:新細明體;color:#993300">王符字節信</span></p>
		<p style="line-height: 150%; margin: 0 0cm" align="left">
		<span style="font-family:新細明體;
color:#993300">　　仁義不能月昇，財帛而欲曰增，余所惡也。一犬吠形，百犬吠聲。世之疾，此固已矣。<span lang="EN-US">○</span>嬰兒有常病，貴臣有常禍，父母有常失，人君有常過。嬰兒病飽，貴臣傷寵，父母失於媚子，人君過於驕臣。<span lang="EN-US">○</span>十步之間必有茂草，十室之邑必有俊士。攻玉以石，治金以盥，濯錦以魚，濯布以灰。夫物固有醜，治好也。君之明者兼聽，所暗者信。南面之大務，莫急於知賢。知賢之近塗，莫若於考功。<span lang="EN-US">○</span>諺曰：曲木惡直繩，重罰惡明政。<span lang="EN-US">○</span>欲知人將病不嗜食，欲知國將亡不嗜賢也。病非無嘉饑，病不能食，至於死。國非無賢人，君不能用，故速亡。理世不得真賢，猶治病不得真藥。治病當得真人參，反得蘿菔，服之增劇，非藥無效也。先世欲赦，先遣馬分行市里，聽乎路隅，咸云當赦，是謂天赦，遂乃施行。<span lang="EN-US">○</span>孝明帝嘗問曰：今旦何故無上書者。左右曰：為反支曰也。帝曰：民庶遠來詣闕，不可奪其日，使受章者無避反支。此明王，謂民愛日也。聖王之政，普覆兼愛，不私近密，不忽疏遠，吉凶禍福與民同之。排簾障風，探沙擁河，無益於事，徒自弊耳。猶不命大將掃除醜虜，而州縣興兵不息也。<span lang="EN-US">○</span>扁鵲治病審閉結而通鬱滯，虛者補之，實者瀉之。猶邊境犬羊不可久荒，以開敵心。<span lang="EN-US">○</span>一宅同姓相代，或吉或凶；一官同姓相代，或遷或免。成康居之而興，幽厲居之而衰。吉凶興衰在人，不由宅矣。師曠曰：赤色不壽，姓大者易滅。姓或有因官、因號、因居、因地者。司馬、司徒、中行、下軍，因官也。束門、西都、南宮、北郭，因居也。三烏、五鹿、青牛、白馬，因地也。<span lang="EN-US">○</span>季勝造父以善御事周穆王。穆王遊西海忘歸，徐偃作亂，造父王御者，日行千里以征之，王封造父於趙，因以得氏。昆弟世疏，朋友世親，此人情也。富貴人爭附之，貧賤人爭去之。富貴交者，上有稱舉之用，下有貨財之益。與貧賤交者，大有賑貸之費，小有假借之損。<span lang="EN-US">○</span>夫官人有廠之惡，結駟過，士以謂榮，況實有益乎。處子有顏閔之賢，被褐造，門人以謂辱，況實有損乎。故富貴易為容，貧賤難得適。好服謂之奢僭，惡衣謂之困阪，徐行謂之飢矮，疾行謂之逃責，不候謂之倨傲，數來謂之求食，空造以謂無意，奉贅以謂欲貸，恭謙以謂不肖，抗陽以謂不德。此處子貧賤之苦酷也。凡今之人言方行圓，口正心邪。君上治世，先其本，後其未，慎其心，治其行，則姦慝不生。古訓著三皇五帝，多以伏羲神農二皇，其一或云燧人，或云女媧。我又聞古有天皇地皇人皇，未可知也。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family:
新細明體;color:#993300">&nbsp;</span></p>
		<p style="line-height: 150%; margin: 0 0cm" align="left">
		<span style="font-family:新細明體;
color:#993300">意林卷之三竟</span></p>
		<p style="line-height: 150%; margin: 0 0cm" align="left">
		<span style="font-family:新細明體;
color:#993300">＃１『滅』原缺，據文淵閣本增補。</span></p>
		<p style="line-height: 150%; margin: 0 0cm" align="left">
		<span style="font-family:新細明體;
color:#993300">＃２『曰』原作『國』，據文淵閣本改。</span></p>
		<p style="line-height: 150%; margin: 0 0cm" align="left">
		<span style="font-family:新細明體;
color:#993300">＃３『子』原缺，據文淵閣本增補。<span lang="EN-US"><br>
		</span>＃４『瑯琊兄子明』文淵閣本作『瑯琊子明』。</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
		<font color="#800000" face="新細明體">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>