<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">






<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
<font face="新細明體" color="#800000">width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</font>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../CMTimages/left.gif" align="right" width="44" height="600"></font></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../CMTimages/right.gif" align="left" width="44" height="600"> 
	</font> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <font face="新細明體">
    <a target="_parent" href="../../../../godking.htm">
    <font color="#800000">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></font></a></font></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO-1.jpg" width="482" height="71"></td>
      </tr>
      <tr>
        <td width="95%" align="center" height="100%">
        <font size="5" color="#008080" face="新細明體">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="5" color="#800000" face="新細明體">正一部</font><font size="3" color="#800000" face="新細明體">(CH08)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin: 0 0cm"><b>
		<span style="font-size:24.0pt;font-family:新細明體;color:#993300">意林</span></b></p>
		<p align="left" style="line-height: 150%; margin-top: 0; margin-bottom: 0">
		<span style="font-size: 12.0pt; font-family: 新細明體; color: #993300">
		經名：意林。唐馬總撰。五卷。底本出處：《正統道藏》正乙部。參校版本：《四庫全書》文淵閣本（簡稱文淵閣本》。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 18.0pt; font-family: 新細明體; color: #800000">意林卷之四</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family: 新細明體; color: #800000">扶風馬總元會編</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體; color: #800000">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #800000">風俗通三十一卷</span></b><span style="font-size: 10.0pt; font-family: 新細明體; color: #800000">應助</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<font color="#800000"><span style="font-family: 新細明體">
		　　序云：風者，天氣有寒煖，地形有險易，水泉有美惡，草木有剛柔。俗者，含血之類，象之而生。百里不同風，千里不同俗。周秦常以八月遣輔軒使者，採異代芳言，藏之祕府。及嬴氏之亡，遺棄殆盡。蜀人嚴君平，有千＃１餘言，林聞翁孺才者，有梗築與揚雄注云：續二十七年，凡九千字。</span><span lang="EN-US">○</span><span style="font-family: 新細明體">張煉云：懸諸日月，不刊之書。余雖不才，敢比隆於斯人。神農者，神信也。農，濃也。其德濃厚若神。五帝，黃帝、顓頊、帝譽、堯、舜也。黃，光也。顓，專也。頊，信也。譽，考也。堯，高也。舜，推也，修也，言推德行，修堯之緒。三王禮號，縊云夏禹、殷湯、周武王。禹；輔也。湯，昌也。王，往也，言天下所歸往。五伯，《春秋》云：齊桓、晉文、秦繆、宋襄、楚莊。伯者，白也，長也，言其咸建五長，功實明白。霸者，把也，言．其把持天下之政。</span><span lang="EN-US">○</span><span style="font-family: 新細明體">按秦昭王太后始臨朝也，牧守長不宜數易。按《尚書》有考績。孔子曰：如有用我者期月而已，三年有成。鄭子產從政三年，民乃歌之。賢聖尚須漸進，況中才乎，數易豈不紛錯道路也。</span><span lang="EN-US">○</span><span style="font-family: 新細明體">古制本無奴婢。奴婢皆是犯事者。奴者劣，婢者卑陋。</span><span lang="EN-US">○</span><span style="font-family: 新細明體">里語云：取官漫漫，怨死者半。昔在清平之世，使明恕君子哀矜折獄，尚有怨言，況在今時耶。應助，三國時人。此當時語。</span><span lang="EN-US">○</span><span style="font-family: 新細明體">光武車駕徙都洛陽，載素簡紙，經凡二千兩。董卓盪覆王室，天子西移，中外倉卒，所載書七十車於道，遇雨分半投棄，卓又燒炳觀閣，經籍盡作灰燼，所有餘者或作囊帳。先王之道幾姻滅矣。</span><span lang="EN-US">○</span><span style="font-family: 新細明體">俗說：有功得賜金者，皆黃金也。按《孫子兵書》：日費千金。千金，百萬錢也。陳平諫楚，千金贈二疏。金五十斤，並黃金也。或云一金，亦是一萬錢也。</span><span lang="EN-US">○</span><span style="font-family: 新細明體">不養併生三子。俗說似六畜，妨父母。按《春秋</span><span lang="EN-US">·</span><span style="font-family: 新細明體">國語》：越王時，民生二子與之餘，生三子與之乳母，遂滅強昊，何害之有。</span><span lang="EN-US">○</span><span style="font-family: 新細明體">不舉父同月子。俗云妨父。按《左傳》：魯桓公子與父同月，因名子同生。</span><span lang="EN-US">○</span><span style="font-family: 新細明體">漢明帝亦與光武同月生。不宜歸生。俗云令人衰。按人婦好以女易他男，故不許歸。</span><span lang="EN-US">○</span><span style="font-family: 新細明體">封泰山，俗說岱宗上有金筐玉策，能知人年壽脩短。武帝探得十八，因倒讀之曰八十。按岱宗封者立石高一丈二尺，刻之曰：事天以禮，立身以義，事父以孝，成名以仁。四方之內，莫不師服。刻石紀號，著功績也。其時武帝已年三十七，因何更得十八。若言倒讀，神無福矣。余承乏東嶽，忝素六載，數經祈杞，咨問長老，更上泰山者，云無金筐玉牒探壽之事。</span><span lang="EN-US">○</span><span style="font-family: 新細明體">東方朔是太白精，黃帝時作風后，堯時作務成子，後又生於越，在越作范蠡，在齊作鷓夷子，言其變化無常也。按：朔，滑稽之雄，俗人因以怪語附之，安得神耶。</span><span lang="EN-US">○</span><span style="font-family: 新細明體">彭城相表元服，父伯楚作光祿卿，於服中生子，自謂年長不孝，莫大於無後，故收舉之。君子不隱其過，因以服作字。按元服名賀，母汝南人，祖名京，作侍中，安帝時生元服，百官來賀垂老而孫兒生，喜其嘉會，因名作賀，字元服。父伯楚歷典三郡，早喪妻不肯娶，臨終動子：便留葬，無取汝母喪柩。若亡者有知，往來不難，若無知，只為煩耳。清高若此，豈有服中生子而名作賀。汝南王叔漢父子方出遊，二十餘年不還。叔漢作尚書郎，有人告子方死於汝南，即遣兄伯三往迎喪，叔漢即發衰詔書，賻錢二十萬。既而子方從蒼梧還，叔漢詣闕乞納賻錢，受虛妄罪。靈帝韶將相大夫會議之，博士任敏議云：凡人中壽七十，視父同儕，亡可製服也。子方在遠，人指其處，不可驗也。罪不可加焉。詔書還錢，復本官。</span><span lang="EN-US">○</span><span style="font-family: 新細明體">汝南張妙會杜士，士家娶婦，酒後相戲，張妙縛杜士捶二十，又懸足指，士遂致死。鮑昱決事云：酒後相戲，原其本心無賊害之意，宜臧死也。</span><span lang="EN-US">○</span><span style="font-family: 新細明體">汝南周翁仲婦產一女，會屠者妻產一男。翁仲妻密以錢易屠者之男。後翁仲作北海相，使見鬼主簿周光，與兒同祭先塋，主簿回謂翁仲曰：祭所但見屠兒弊衣鑑縷，持刃割肉。別有人帶青綬，仿惶東廂不進，何也。翁仲乃持劍問妻，妻具陳其事，翕仲曰：凡有子者欲承先祖，先祖不享，何用。遂以車馬送還屠家，乃迎其女。女已嫁賣餅人，取歸適安平李文思。文思官至南陽太守。神不飲非類明矣，豈得養他人子乎。</span><span lang="EN-US">○</span><span style="font-family: 新細明體">陳留有富翁，年九十無男，娶田舍女一宿身死。後產一男。至，長女曰：我父娶一宿身亡，此子非父之子。遂爭財，數年不次。丞相郵吉次云：老訪兒無影不耐寒。其時八月中，取同歲小兒俱解衣試之，老翁兒獨呼寒，日中行果然無影。遂以財與之。穎川有兄弟同居，兩婦俱懷妊。長婦數月胎傷不言，知產期至，俱臥產房，候弟婦產得一男，夜盜之，因爭三年不次。丞相黃霸殿前令以兒去兩母各十步，叱兩婦令爭取之，長婦把持甚急，兒大啼，弟婦恐傷放之，長婦色喜，弟婦愴然。霸曰：此弟婦子也。即劾長婦，果然伏罪。</span><span lang="EN-US">○</span><span style="font-family: 新細明體">臨淮有一人持一疋縑到市賣之，遇雨披之。後有一人求庇癮一頭之地，雨霽共爭之。丞相薛宣央曰：縑直數百，何用紛紛。遂中斷各與半，續察之，縑主稱冤不已，後人有喜色，宣知其情，考而伏之。</span><span lang="EN-US">○</span><span style="font-family: 新細明體">周公樂曰勺，勺者斟酌先祖之道。武王樂曰武，功定天下也。舜樂曰韶，韶者紹，紹堯也。堯樂曰大章，章者彰也。帝譽樂曰五英，英者華也。劉向云：商，章也。物成就可章度也。角，觸也。物觸地載芒角而生也。宮者，中也；徵者，祉也。物盛大而繁祉。羽者，宇也。物聚藏宇覆之。聞宮聲使人溫潤而廣大，聞商聲使人方正而好義，聞角聲使人齊整而好禮，聞徵聲使人隱惻而博愛，聞羽聲使人善養而好聞。琵琶，近世樂家所作，不知誰也。以手琵琶，因以得名，長三尺五寸，法天、地、人與五行也。四絃象四時。</span><span lang="EN-US">○</span><span style="font-family: 新細明體">《易》云：利見大人。大人與聖人，其義一也。</span><span lang="EN-US">○</span><span style="font-family: 新細明體">《論語》云：君子上達。臧孫紇曰：後有達者將在孔丘乎。儒者區也，別古今賢愚。章家時以賈逵曰通儒，時人語曰：問事不休賈長頭。禮云：草居五人，長者必異席。今呼權貴作長者，非也。</span><span lang="EN-US">○</span><span style="font-family: 新細明體">管子云：先生施教，弟子則之，非知古之道，是師者之稱。諸生弟子，學者非一。故曰：諸先生者當如醒，學者譬如醉。言生俱醉，獨有醒者祭酒。《禮》云：飲酒必祭尊其先也。孫卿在齊，最是師老，故三稱祭酒士。《詩》云：殷士膚敏，髦士俊秀，雅士博達，列士有不易之分，處士隱居放言。《易》云：師貞，丈人，吉。非徒尊老，須德行先人也。《傳》云：杖德莫如信者，其恩德可信杖也。</span><span lang="EN-US">○</span><span style="font-family: 新細明體">《禮》云：十尺曰丈，成人之長也。夫者，膚也。言其智膚敏，弘教也。故曰：丈夫。</span><span lang="EN-US">○</span><span style="font-family: 新細明體">《論語》云：匹夫匹婦。《傳》云：一晝一夜成一曰，一男一女成一室。按古人男女作衣用二疋，今人單衣，故言疋。夫人當龍變起，不擊鄉里，若止繫風俗，見善不徙，故謂之俗人。</span><span lang="EN-US">○</span><span style="font-family: 新細明體">《禮》言：簡不肖。按：生子鄙陋，不似父母，曰不肖。今人謙辭，亦曰不肖。</span><span lang="EN-US">○</span><span style="font-family: 新細明體">方曰：人不事事而放蕩，謂之無賴。不可恃，賴也。猶高祖謂太上皇云：大人以臣無賴也。</span><span lang="EN-US">○</span><span style="font-family: 新細明體">司徒中山祝恬，字伯休，公車徵在，道得溫疾，過友人謝著，著拒不受。至汲郡，止客舍，舍六七曰，諸生見恬轉劇，欲告汲令。恬曰：友人尚不相容，汲令不相識，告之何益。死生命也，不須醫藥。諸生潛告汲令，令即汝南應融，聞之大驚，至疾所泣曰：伯休不世英才，當作國家幹輔，何乃默止客舍，不遣人知。融遂躬御而歸，親自侍疾，疾漸損。融謂伯休曰；吉凶不諱，憂怖交心，已備凶具，對之悲喜。伯休停傳舍數十曰遂去，拜侍中尚書令，又拜司隸，薦融自代，歷典五郡，謝著不謂公府所取。</span><span lang="EN-US">○</span><span style="font-family: 新細明體">上古之時，草居霜宿，冬則山南，夏則山北。</span><span lang="EN-US">○</span><span style="font-family: 新細明體">彭城孝廉張子嬌議云：若君臣不得相襲作名，周穆王諱滿，至定王時有王孫滿。</span><span lang="EN-US">○</span><span style="font-family: 新細明體">厲王諱胡，莊王之子名胡。</span><span lang="EN-US">○</span><span style="font-family: 新細明體">俗云：五月到官，至免不遷。今年有茂才除蕭令，五月到官，破日日入舍，視事五月，四府所表，遷武陵令。余為營陵令，正觸太歲，主簿，令余東北上，余不從，在事五月，遷太山守。</span><span lang="EN-US">○</span><span style="font-family: 新細明體">楚辭云：風伯飛廉也。按《周禮》：祀風師，箕星也，主簸揚，能致風氣。戊戌之神作風伯，故丙戌曰祀於西北。</span><span lang="EN-US">○</span><span style="font-family: 新細明體">按《周禮》：雨師，畢星也。土中之眾莫若水，故雨稱師。丑之神作雨師，故己丑曰祀之。</span><span lang="EN-US">○</span><span style="font-family: 新細明體">桓帝元嘉中，京婦女作愁眉、啼粒、墜馬髻、折腰步、齲齒笑。愁眉者細而折；啼糙者薄拭，眼下似啼痕；墜馬髻，側在一邊；折腰步，足不在體；齲齒笑，若齒痛。此事並出梁冀。《傳》曰：趙王好大眉，人間皆半額；楚王好廣領，國人皆沒項；齊王好細腰，後宮有餓死者。京師有胡服、胡帳、胡林、胡瑩篌、胡笛、胡舞。按董卓時兵填塞是也。</span><span lang="EN-US">○</span><span style="font-family: 新細明體">靈帝宮中遊西園，駕四白駝，躬自操轡。公卿倣效，價與馬齊。</span><span lang="EN-US">○</span><span style="font-family: 新細明體">桓帝世謠言：直如絃死道邊，曲如鉤反封侯。梁冀欲樹幼主，李固欲立清河王。梁冀遂奏，李固死于獄中，曝屍路邊。如鉤梁冀，如絃李固。千里草何青青，十月卜不得一曰生。此董卓字也。青青，暴盛之貌。秦漢以來，尊者號作官室，已前貴賤無別。</span><span lang="EN-US">○</span><span style="font-family: 新細明體">按世本絃作城郭。城，盛也。郭，大也。</span><span lang="EN-US">○</span><span style="font-family: 新細明體">按天子有外屏，令臣下屏氣息。</span><span lang="EN-US">○</span><span style="font-family: 新細明體">蒐蒐，蘊也。薪蒸之所蘊積。</span><span lang="EN-US">○</span><span style="font-family: 新細明體">孫子云：金城湯池而無粟者，太公、墨翟不能守之。郡者，覃也。《左傳》云：上大夫受縣，下大夫受郡。至始皇方以郡監縣，縣平也。</span><span lang="EN-US">○</span><span style="font-family: 新細明體">傳舍。按使者傳言，乃得舍於傳也。</span><span lang="EN-US">○</span><span style="font-family: 新細明體">南北曰阡，東西曰陌。</span><span lang="EN-US">○</span><span style="font-family: 新細明體">按《易傳》上古有恙由，善與人作患。故人平居曰無恙。</span><span lang="EN-US">○</span><span style="font-family: 新細明體">城門失火，禍及池魚。俗說池與魚，人姓字，居近城門也。按城門失火，取池水，故魚皆死。</span><span lang="EN-US">○</span><span style="font-family: 新細明體">獄自三王。制肉刑，始有獄。夏曰下臺，周曰圖圄。令人思警改惡。獄字二犬守，言無情狀，犬亦得之囚。罪人置諸圓土，故囚字從口中人。罪字本從自辛苦憂之。、秦皇謂皋字似皇，故改作罪。</span><span lang="EN-US">○</span><span style="font-family: 新細明體">會稽多淫祀，家貧不得牛祀者，死作牛嗚。太守第五倫嚴科絕之。</span><span lang="EN-US">○</span><span style="font-family: 新細明體">桂陽太守李叔堅少時作州從事，家有狗作人</span></font><span style="font-family: 新細明體; color: #800000">立，叔堅曰：此狗喻人，人行何害。叔堅作縣令，解冠榻上，狗戴之而走，叔堅曰：此狗誤觸冠纓，冠纓挂其耳矣。犬復與人鼇前畜火，鄰里告之，叔堅曰：狗能畜火，幸不須人。犬遂暴死，叔堅至大位。<span lang="EN-US"><br>
		<br>
　</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #800000">商君書四卷</span></b><span lang="EN-US" style="font-family: 新細明體; color: #800000"><br>
		</span><span style="font-family: 新細明體; color: #800000">
		　　夫有高人之行見非於世，有獨知之明見怨於人。螟螻春生秋死，一出而民數年乏食。今一人耕，百人食，有甚於螟螻矣。<span lang="EN-US">○</span>農者少而遊食眾<span lang="EN-US" style="background: lime">#3</span>；遊食者眾則農息，農息則治荒。以強去弱者弱，以弱去強者強。<span lang="EN-US">○</span>上世之士衣不暖膚，食不滿腹，苦其心意，勞其四支。<span lang="EN-US">○</span>古者民叢生而草處，亂乃<span lang="EN-US" style="background: lime">#4</span>立君。<span lang="EN-US">○</span>蠹眾則木折，隙大則牆壞。不勝而生，不敗而亡，自古及今，未嘗有也。<span lang="EN-US">○</span>使見戰如餓狼之見肉，則可用矣。<span lang="EN-US">○</span>聖人制民也，如高下制水，如燥濕制火。<span lang="EN-US"><br>
		<br>
　</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #800000">阮子四卷</span></b><span lang="EN-US" style="font-family: 新細明體; color: #800000"><br>
		</span><span style="font-family: 新細明體; color: #800000">
		　　漁人張網於淵，以制吞舟之魚；明主張法於天下，以制強梁之人。立法以隄民，百姓不能干；立防以隄水，江河不能犯。防而可犯，則江河成災；法而可干，則百姓成害。<span lang="EN-US">○</span>不樹者死無棺，不蠶者身無帛，不績者凶無績。君子暇豫則思義，小人暇豫則思邪。<span lang="EN-US">○</span>高烏相木而集，智士擇土而翔。<span lang="EN-US">○</span>一盜不誅，害在穿寄；修譽不誅，害在詞主。<span lang="EN-US"><br>
		<br>
　</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #800000">正部十卷</span></b><span lang="EN-US" style="font-family: 新細明體; color: #800000"><br>
		</span><span style="font-family: 新細明體; color: #800000">
		　　凡人矇矇冥冥，學以啟志，行以處身，進於道則成君子，非於禮則曰小人。君子之舉，履德而榮光；小人之動，陷惡而傷刑。<span lang="EN-US">○</span>皎皎練練，得藍則青，得丹則赤，得蘗則黃，得涅則黑。<span lang="EN-US">○</span>玉不琢，則南山之圓石。<span lang="EN-US">○</span>穿窗之徒不避腰領，奔北之士不憚斧鐵。<span lang="EN-US">○</span>漢家窮天涯，究地沂，左湯谷，右虞淵，前炎楚，後塞門。祁連以北，黃山以南，碣石以東，合黎以西，莫不祖負來貢。<span lang="EN-US">○</span>仲尼叔書，上謂天談，下謂民語，兼該男女，究其表裹。<span lang="EN-US">○</span>《淮南》浮偽而多恢，《太玄》幽虛而少效，《法言》雜錯而無主，《新書》繁文而鮮用。<span lang="EN-US">○</span>玉符云：赤如鸚冠，黃如蒸栗，白如脂肪，黑如淳漆。此玉之符也。言成雅訓，辭作典謨，此人之符也。<span lang="EN-US">○</span>山神曰璃，物精曰魅，土精曰績羊，水精曰罔象，木精曰畢方，火精曰遊光，金精曰清明。天下有道，則眾精潛藏。<span lang="EN-US">○</span>天以仙人曰子，眾人曰芻狗。愛其子，私其壽；賤芻狗，聽其夭。若不學，譬如無目而視，無腔而走，無翅而飛，無口而語，不可得也。<span lang="EN-US">○</span>桀紂雖有天子之位而無一人之譽，猶朽株枯樹逢風則仆。<span lang="EN-US">○</span>明刑審法，憐民惠下，生者不怨，死者不恨。諺曰：政如冰霜，姦充消亡。威加雷霆，寇賊不生。<span lang="EN-US"><br>
		<br>
　</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #800000">士緯十卷</span></b><span style="font-size: 10.0pt; font-family: 新細明體; color: #800000">姚信</span><span lang="EN-US" style="font-family: 新細明體; color: #800000"><br>
		</span><span style="font-family: 新細明體; color: #800000">
		　　孔文舉金性太多，木性不足，背陰向陽，雄悼孤立。絲俱生於蠶，銅等出於石。作繒則賤，作錦則貴，鑄鈴則小，鑄鐘則大。<span lang="EN-US">○</span>經，漸車之水；歷，繞輪之沙。趾跡高下，不可論。凡水溫則成湯，寒則成冰，冰湯異氣而水性猶同。蠶能投練，匪湯不綿。人性推移，蓋此比也。琴瑟張而鄭衛作，五色成而綺毅生。<span lang="EN-US">○</span>孟軻驅世事於仁義之域，行者步中正之塗。若使南海無採珠之氏，崑山無破玉之工，則明珠不御於椒室，美玉不佩於桂宮。通語八卷輸者，車之跡；橄者，舟之羽。身之須道，如此二物，毀彼者雷同而嗚噪，稱此者火燎而波駭。或問：陳蕃忠乎。答云：單車作討賊之斧，直階非亂世之資，知其忠，不如其智也。才貴精，學貴講，質勝文石建，文勝質蔡邕，文質彬彬，徐幹庶幾也。<span lang="EN-US"><br>
		<br>
　</span></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #800000">抱朴子四十卷</span></b><span lang="EN-US" style="font-family: 新細明體; color: #800000"><br>
		</span><span style="font-family: 新細明體; color: #800000">
		　　外篇二十卷，內篇二十卷。葛洪，字稚川。<span lang="EN-US"><br>
		</span>　　清嘐芳醴，亂性者也，紅華素質，伐命者也。<span lang="EN-US">○</span>班狄不能削石作芒針，歐冷不能鑄鉛錫作干將。漢中起居注云：李少君欲去，武帝夢與同登嵩高山，半道有使者乘龍持節從雲中來，云：太一請少君。帝曰：少君將舍我去矣。數日而少君死。久之發看，唯衣冠在焉。<span lang="EN-US">○</span>以蟻鼻之缺，捐無價之淳，鈞分寸之瑕，棄盈尺之夜光，朱公所以鬱邑，薛灼所以永歎，猶人不學仙也。道衛乃令變形易貌，吞刀吐火，坐在立亡，<span lang="EN-US">·</span>興雲起霧，召致蛇蟲，聚合魚鼇，入淵不溺，蹴刃不傷。<span lang="EN-US">○</span>陳仲弓《異聞記》云：同郡人張廣遭亂，有女四歲不能行，棄冢中，以數月糧與之。後三年乃還，欲收葬之，女猶坐冢中。問其故，女曰：糧盡以後，見冢角有一物申頸吞氣，乃效之，轉不復飢。尋看，乃大龜也。將女還食，食飲初，小腹痛，久乃習之。湯師蜘蛛而結網，金天據九鴉以正時，唐堯見莫莢而知月。<span lang="EN-US">○</span>道能登虛，躡影飲玉，醴食翠芝。<span lang="EN-US">○</span>彭祖云：天上多尊官，新仙者位卑，奉事非一也。農夫得彤弓以驅烏，南城得衰衣以負薪，猶世人得仙丹而不貴也。<span lang="EN-US">○</span>元君，老君師也。<span lang="EN-US">○</span>世人唯競，飛蒼走黃，依榮逐利。<span lang="EN-US">○</span>上士得道成天官，中士得道棲集崑崙，下士得道長生世問。<span lang="EN-US">○</span>朱草莖如珊瑚，刻之汁流如血，以玉投汁中，丸之如泥，久即成水；以金投之曰金漿，以玉投之曰玉醴，服之長生。<span lang="EN-US">○</span>石先生丹法：取烏未生毛者，以真丹和牛肉飴之，長毛，羽赤色，煞陰乾，服之，壽五百歲。<span lang="EN-US">○</span>素顏紅膚或<span lang="EN-US" style="background: lime">#5</span>其目，清商流徵亂其聽，此真理之德也。<span lang="EN-US">○</span>龍淵以靡豁常新，斧斤以日用速弊。<span lang="EN-US">○</span>寸蜻泛濫跡水之中，則謂天下無四海之廣；芒竭宛轉果核之內，則謂天下無八極之大。漏脯救飢，鴆酒止渴，非不暫飽，死亦及之。<span lang="EN-US">○</span>貴明珠而賤淵潭，愛和璧而惡荊山，不知淵潭是明珠所出，荊山是和璧所生。<span lang="EN-US">○</span>方今士有待次之滯，官無暫曠之職。景風起則裘鑪息，世道夷則奇士退。<span lang="EN-US">○</span>肉芝是萬歲蟾除，頭上有丹書八字。五月五日中時取之，以足畫地則水流，帶之左手則辟兵。<span lang="EN-US">○</span>行山中，見小兒乘車馬，長七八寸者，肉芝也。服之得仙。<span lang="EN-US">○</span>千歲蝙蝠白如雪，住則倒懸，腦重故也。<span lang="EN-US">○</span>千歲燕窠，門向北。<span lang="EN-US">○</span>雲英、雲珠、雲液、雲母、雲沙，服之用玉水。<span lang="EN-US">○</span>成帝獵於終南山，見一人無衣，身生黑毛，合圍取之，絕坑瑜岸有如飛烏，及得是婦人，自云：秦時宮人。關東賊至，秦王出降，驚走入山，垂當飢死，有老翁令食松實，遂不復飢。乃是秦王子嬰宮人，至成帝二百許歲。人將還以穀食之，毛稍脫落，轉老而死。<span lang="EN-US">○</span>欲長生，服山精。山精，木也。<span lang="EN-US">○</span>陵陽子仲服遠志二十年，有子三十七人，讀書不忘。<span lang="EN-US">○</span>得聖人是黃老，世聖是周孔二人。<span lang="EN-US">○</span>善圍暮者謂之暮聖，故嚴子卿、馬綏明有暮聖人之名。<span lang="EN-US">○</span>彭祖自譽佐堯，歷夏至殷。殷王遣宮女受房中之術，有驗，乃欲殺之，以絕其法。彭祖知之，乃逃，七十年有人見于流沙。<span lang="EN-US">○</span>欲得長生<span lang="EN-US">J</span>腹中清欲，得不死，腹無屎。<span lang="EN-US">○</span>里語云：人在世問，日失一日，如牽牛羊詣屠所，每進一步去死轉近。<span lang="EN-US">○</span>老君，姓李，名聘，字伯陽，長九尺，黃色，烏喙，隆鼻，眉五寸，住金樓玉堂。<span lang="EN-US">○</span>雞舌香、黃連乳汁治目中百病。<span lang="EN-US">○</span>諺曰：無肥仙人富。道士雖能作金銀，皆自貧。諺日：書三寫，魚成魯，帝成虎。亦如神符，今用少驗。白石似玉，姦佞似賢。鸞不掛網，麟不墮弈。<span lang="EN-US">○</span>寸膠不能治黃河之濁，尺水不能卻蕭丘之熱。穿舟以息漏，猛爨以止沸，不可得也。<span lang="EN-US">○</span>若使素士行耕以蝴口，夜薪火以修業，則游夏不足多矣。<span lang="EN-US">○</span>大廈既燒，取水於滄海，洪潦凌空，伐舟於長川，則不及矣。<span lang="EN-US">○</span>臣猶手足，履冰執熱不得辭焉。<span lang="EN-US">○</span>高嚴將隕，非細縷所綴。龍門沸騰，非掬壤所遏。劍戟不長於縫緝，可以剿割牛馬，錐鑽不可劇割牛馬而長於縫緝。材有大小，不可棄也。六軍如林，未必皆勇。<span lang="EN-US">○</span>仁者，政之脂粉；刑者，世之轡策。當殺不殺，大賊乃發。<span lang="EN-US">○</span>鑽端之火，口水可滅，鵲卵未乳，指掌可摩，及其乘衝颱燎巨野，奮六翮凌朝霞，雖智勇不能制也。委轡莢而乘奔馬於險途，捨拖櫓而泛輕舟於江海，豈不險哉。金舟不能浚陽侯之波，玉馬不任聘千里之跡。<span lang="EN-US">○</span>或輸自售之寶，或賣要人之書，或父兄貴顯望門而辟命，或低頭屈膝積習而見收。<span lang="EN-US">○</span>語曰：舉秀才不知書，察孝廉父別居。寒素清白濁如泥，高第良將怯如蠅。諺曰：古人欲達勤讀書經，今世圖官兔治生。余謂朋友之交不宜浮雜，面而不心。揚雄所譏明鏡舉則傾冠見，羲和照則曲影覺。周勃，社稷之臣，不能答錢穀之數。<span lang="EN-US">○</span>識珍者必拾濯水之明珠，賞氣者必將穢藪之芳蕙。自非懸鑑，誰能披泥抽淪玉，澄川攘沈珠。智大者盤桓以山峙，器小者蓬飛而萍浮。直繩，枉木之所憎；清公，姦慝之所儼。<span lang="EN-US">○</span>文王之接呂望，桑陰未移而知其可師矣。玄德之見孔明，晷景未改而腹心以委矣。貌望豐偉者不必賢，形氣廷徉者不必愚。<span lang="EN-US">○</span>伯階識絕音之器於姻燼之餘，平子別逸響之竹於未用之前。威儀如龍虎，盤族成規矩。酒後體輕耳熱，冠脫帶解，遲重者蓬轉而波偃，整肅者鹿勇而魚躍，口訥者皆搖掌以譜聲，不競者皆裨膽而高發，以九折同蟻封，以呂梁同牛跡，禁之彌極，不可向也。君若畏酒如畏疾，憎醉如憎大病，則無荒沈之咎矣。民有穴地而釀酒，囊懷酒者，法輕利重安能令絕乎。管轄頓仰三斗而清辯綺柴，揚雄酒不離口而《太玄》乃就。慕惡者如宵蟲之赴明燭，學惡者如輕埃之應颼風。<span lang="EN-US">○</span>有斧無柯，無如之何。<span lang="EN-US">○</span>以傾倚屈申者妍媚，以風格端嚴者田舍，豈不惑也。<span lang="EN-US">○</span>窮巷諸生昤誦而向枯簡，匍匐而守黃卷，低眉屈膝，趨事豪貴，毛成翼長，蟬脫泉壤，自乃軒昂，此碑碎之徒也。<span lang="EN-US">○</span>昔西施以心痛臥於道側，蘭麝芬芳，人皆美之。鄰女慕焉，人皆憎之，猶世人效戴叔鸞、阮嗣宗也。逢世所貴，則賽驢蒙龍駿之價。<span lang="EN-US">○</span>狐白不可以當暑，龍艘不可以乘陸。<span lang="EN-US">○</span>夫良將剛則法天可望而不可干，柔則象淵可觀而不可入，去如收電可見而不可追，住如丘山可觀而不可動。<span lang="EN-US">○</span>春以長矛在前，夏以大戟在前，秋以弓弩在前，冬以刀盾在前。此行軍四時應天法也。<span lang="EN-US">○</span>太公云：從孤擊虛，萬人無餘，一女子當百丈夫。<span lang="EN-US">○</span>風嗚葉者賊在十里，嗚條者百里，搖枝者四百里。金器自嗚，及焦器嗚者，軍疲也。氣如驚鹿，敗軍氣也。<span lang="EN-US">○</span>雨露霑衣裳者謂潤兵，不霑衣裳者謂泣軍。軍兵太一玉帳之中，不可攻也。<span lang="EN-US">○</span>兵地生蟹者宜速移。<span lang="EN-US">○</span>余嘗聞嵇生曰：左太沖、張茂先可謂通人乎。君道答曰：通人者，聖人之次也，其間無所復容。余問班．<span lang="EN-US">’</span>班云：呂氏望雲而知高祖所在，天豈獨開呂氏之目而掩眾人之目耶。闈官無情不得謂貞，倡獨不飲不可謂廉。<span lang="EN-US">○</span>文王食子羹，佯不知，非甘也。<span lang="EN-US">○</span>董仲舒學見深而天才鈍。以蚌蜂是神龍者，非但不識神龍，亦不識蚌蜂。<span lang="EN-US">○</span>王仲任撫斑固背曰：此兒必為天下知名。<span lang="EN-US">○</span>五嶺無冬隕之木，南海晉安有九熟之稻。<span lang="EN-US">○</span>《老君玉策》云：松脂入地千年作狹苓，狹苓千年作琥珀，琥珀千年作石膽，石膽千年作威喜。<span lang="EN-US">○</span>炙鼓使嗚，絞絃令悲。實使鼓速穿絃早絕，磨刀殺馬立可驗也。<span lang="EN-US">○</span>蚌蜂窠作蠟水，沫作浮石。<span lang="EN-US">○</span>落星堝，謂昊時星落。<span lang="EN-US">○</span>《汲冢書》云：黃帝仙去，其臣有夫徹者削木作黃帝之像，帥諸侯奉之。<span lang="EN-US">○</span>食鵲胎，令人能夜書。<span lang="EN-US">○</span>河伯，華陰人，以八月上庚日渡河溺死，天帝署作河伯。<span lang="EN-US">○</span>鵝鬼。昊景帝有疾，召巫現。帝試之，乃殺鵝埋於苑中，架小屋施林帳，以婦人履著其前。巫云：但見一白鵝，不見婦人也。帝乃重之。<span lang="EN-US">○</span>獗猴鬼。余友人膠永叔嘗養一大獗猴，以鐵鎖鎖之於肺問，犬齧殺經，百日許鬼，見者云：承塵上有瀰猴，被瘡流血。<span lang="EN-US">○</span>余從祖得道，能分形座，上有一葛公與一談話，又一葛公迎來送去。<span lang="EN-US">○</span>余見二陸之文百卷許，似未盡也。方之他人，若江漢與演汙也。嵇生云：每讀二陸之文未嘗不廢卷而歎，恐其卷盡也。《陸子》十篇誠謂快書，其辭富者雖精思不可損也，其理約者雖鴻筆不可益也。觀此二人，豈徒儒雅之士，文章之人也。<span lang="EN-US">○</span>抱朴子曰：秦時不覺無鼻之醜，陽翟憎無癭之人。陸君深識文章放蕩，不作虛誕之言，非不能也。陸君之文，猶玄圃玉，無非夜光。卻後數百年，若有幹跡如二陸，猶比肩也。不謂疏矣。<span lang="EN-US">○</span>孔鄭之門，耳聽口受者皆已滅絕，唯託竹素者可謂世寶。羈鞍仁義，纓鎖禮樂。<span lang="EN-US">○</span>余友人玄伯先生以儒墨作城池，以機神作干戈，上世之人。<span lang="EN-US">○</span>冰結而不寒，資糧絕而不飢。<span lang="EN-US">○</span>獺多則魚擾，鷹眾則烏亂。<span lang="EN-US">○</span>盈丈之尾，必非咫尺之軀。尋仞之牙，必非膚寸之口。彌衡常云：孔融、荀強可與語，餘人酒甕飯囊。洪，字稚川，丹陽句容人，其先葛天氏。洪累遭火，典籍盡，乃負岌徒步，借書抄寫，賣薪買紙，然火披覽，所寫皆反覆有字，人少能讀之。性質容易，冠纓垢弊，或廣衣大帶，或促身脩袖，或長倨曳地，或短不蔽膝，時人咸稱抱朴之士，因以著書名焉。洪貧無僕童，籬落不修，常披榛出門，排草入室。洪性不干犯官長，不煩擾親族。<span lang="EN-US">○</span>稽君道作廣州刺史，表洪參軍，乃非所樂利，得避身於南地也。<span lang="EN-US">○</span>洪不圍暮櫺蒲，見人博弈，了不觀之。<span lang="EN-US">○</span>洪年十五大作詩賦，自謂可行於代，至弱冠尋覽，殊不稱意，一時毀之。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體; color: #800000">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體; color: #800000">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #800000">意林卷四竟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #800000">＃１『千』原為『十』，據文淵閣本改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #800000">＃２『言』原為『而』，據文淵閣本改。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #800000">＃３『眾』原缺，據文淵閣本增補。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #800000">＃４『乃』原缺，據文淵閣本增補。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #800000">＃５『或』文淵閣本作『惑』。</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
		<font color="#800000" face="新細明體">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>