<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">

<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
<font face="新細明體" color="#800000">width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</font>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../../CMTimages/left.gif" align="right" width="44" height="600"></font></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../../CMTimages/right.gif" align="left" width="44" height="600"> 
	</font> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <font face="新細明體">
    <a target="_parent" href="../../../../../godking.htm">
    <font color="#800000">
    <img src="../../../../../CMTimages/gotop.gif" alt="index.gif (3505 bytes)" border="0" width="60" height="60"></font></a></font></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../../CMTimages/LOGO-1.jpg" width="482" height="71"></td>
      </tr>
      <tr>
        <td width="95%" align="center" height="100%">
        <font size="5" color="#008080" face="新細明體">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="5" color="#800000" face="新細明體">正一部</font><font size="3" color="#800000" face="新細明體">(CH08)</font></td>
      </tr>
		<tr>
        <td width="95%" align="center" height="100%">
        <p style="margin-left: 0pt; margin-right: 0pt; margin-top: 0pt; margin-bottom: .0001pt">
		<b><span style="font-size: 24.0pt; font-family: 新細明體; color: maroon">
		上清靈寶大法</span></b></p>
		<p align="left">
		<span style="font-size: 12.0pt; font-family: 標楷體; color: maroon">
		經名：上清靈寶大法。南宋金尤中編。係靈寶派符咒道法總集之一。凡五十五品，四十四卷，並序文目錄一卷。底本出處：《正統道藏》正一部。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 18.0pt; font-family: 新細明體; color: maroon">
		上清靈寶大法卷之四十</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-family:標楷體;
color:maroon">洞玄靈寶法師南曹執法典者權童初府右翊治金允中編</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-family: 新細明體; color: maroon">散壇設醮品下</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體">　</span><span style="font-family:標楷體;color:maroon">黃籙大齋醮謝真靈三百六十分位，並略&#21465;在上卷矣。其班次高下，並以羅天醮圖，及宣和間頒下醮位，&#21445;攷排列。非以世俗私意撰集。如上真名號，亦隨元來出處，及有前後朝廷冊上尊號，方敢收用。如三界五帝大魔王，十方飛天神王，皆係靈寶中最關涉之司，故當專位設之。如五老天君，見於道典。又有五方五帝，古今之論不一。蓋道經中注釋，多總謂之五帝，不加分別，愈重疑惑。《度人經》中五老啟途，群仙翼轅。李少微注中引《本行經》謂：東方安寶華林青靈始老，號曰青帝，姓閻，諱開，字靈威仰。南方梵寶昌陽丹靈真老，號曰赤帝，姓洞浮，諱炎，字赤熛怒。西方七寶金門皓靈皇老，號曰白帝，姓上金，諱昌開，字耀魄寶。北方洞陰朔單鬱絕五靈玄老，號曰黑帝，姓節，諱靈會，字隱侯局。中央玉寶元靈元老，號曰黃帝，姓通班元氏，字含樞紐。其後青帝護魂，白帝侍魄，赤帝養氣，黑帝通血，黃帝中主，萬神無越。嚴東注云：東方青帝靈威仰，南方赤帝赤熛怒，西方白帝白招矩，北方黑帝吋光紀，中央黃帝含樞紐。李少微於此又注云：此名五老上帝，各領受赤書符命，在天中則主鎮五方神仙，在地則主領五嶽，在人則主領五臟。此說雖近之，而未能析其理也。今按天文，太微垣中有五星，乃一星居中，四星挾之，名曰五帝座</span><span style="font-family:標楷體">，<span style="color:maroon">即太微之帝也。《晉天文志》云：是東方蒼帝靈威仰，南方赤帝赤熛怒，西方白帝白招矩，北方黑帝吁光紀，中央黃帝含樞紐。而紫微垣中又有五星，曰五帝內座。《天文志》云：帝所居也五星。則東歲星，於時主春。於物屬木，於人為貌，於五常為仁，南方熒惑，於時主夏，於物屬火，於人為視，於五常為禮。西方太白，於時主秋，於物為金，於人為言，於五常為義。北方辰星，於時主冬，於物為水，於人為聽，於五常為智。中央鎮星，於時主四時，於物為土，於人為思，於五常為信。儒書止於天文所見者言之，道典則有五老上帝，又益之姓諱。然五老上帝，道典既以為靈威仰等五神。而帝座天文中，又以為靈威仰等五神。此皆以名號紛紜，而未臻於理也，若儒書道典，而通定於理。則五老上帝者，五&#28801;之根宗，五行之本始也。及其見於天文者，則為五星，或為五帝座。天地既分，則凝質具體，遂為五嶽。既成山嶽，必有神司，是為五嶽之帝。成歲而建，四時有神，以司其令者為五帝。下至於物，為金木水火土，於事為五帝，於人為五臟，皆此五&#28801;也。而所屬不同，不可拘於名號，而混為一也。林侍宸玉格中，謂五嶽帝則天帝也。令人上奏，稱臣與天地一體，其意亦以五&#28801;同源。欲以五嶽為五天帝，一等也。林侍宸高達之士，所見偶適偏爾。五老則五&#28801;之根，在天中乃妙有妙無之門，與天尊同體。及其為山嶽之主宰，謂之嶽神而已。使同此五神，則在天頒稱五老，在山稱五嶽可也。且如生民以至萬物，莫不同&#31104;元始祖&#28801;。分此一&#28801;，以昇性受靈而已。直以人為元始天尊，則不可也。蓋五帝之肇，其源者無二。致五&#28801;之見，於用者互不同。故齋科中臨壇，存五嶽五帝兵馬，又存五方五帝兵馬。若五老上帝，豈是統率兵馬之神，所以齋壇只稱五帝幕。古不稱五老幕者，蓋以紀錄功過，考校罪福，恐非天中五老之職。從其簡而無礙，則齋壇只稱東方青帝，南方赤帝，西方白帝，北方黑帝，中央黃帝，有何不可。使此五帝，則是五老。今只稱為五帝，又何害乎。使五帝與五老不同，則只稱五帝，又其當也，何必執泥一說哉。以理言之，莫若隨五&#28801;之所寓而稱。在天中則稱五老上帝，在天文則稱五帝座，及五方五星，在神靈則稱五方五帝，在山嶽則稱五嶽聖帝，在人身則稱五臟神君，豈不通理而易行。若欲總歸一源，則五臟神君稱五老上帝，三尺之童亦知其不可也。已於六幕啟謝品，略言之矣。而此醮位中，既列五方五帝，又列五方五帝，恐後人不知其說，故詳陳之。此事先儒通論之甚眾，亦少有定說。同學之士，更加詳考。儻有所見，則為一定之論，以解後世之惑，尤其幸也。此外上真稱呼邇來，亦有以天師改正一天君，許旌陽改天樞使相，此類甚多，誣罔褻瀆，無所不至。此徒不足責，博洽之士宜共斥之。<span lang="EN-US"><br>
		</span></span></span><b><span style="font-family: 新細明體; color: maroon">
		　　古法黃籙大齋散壇設醮儀</span></b><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　</span><span style="font-family:標楷體;color:maroon">古者未有排列道場之儀，止於壇上行事。故設醮則於壇外，用青綃絳座，備時果醮撰，拜表投龍之後，便降神設醮。後世雖於壇上行事，而復設像立位，鋪置道場，壇以設醮，竟就道場內，排列供饌。若行古法，則於壇上行事拜表之後，便降神設醮壇上，行科道場內，三獻行禮亦可。或於拜表投龍之後，復爐出戶。退靖所，少息。然後再入戶升壇，上香宣科，降神設醮，還戒納職，三途五苦頌，旋壇出戶，送神，焚燎畢事，亦可。然後解壇散席。今於三途五苦頌，旋壇之際，擾擾以下門榜，大非儀也。備置壇場，法天象地，立門列榜，以示儀式。齋中醮畢，併壇撤之，何獨急急於下榜哉。混亂威儀，交雜進止，實為非便。況三途五苦頌中之辭，無非陳罪福以崇經教而已。又非下門榜之儀，幸深詳之。<span lang="EN-US"><br>
		</span></span><span style="font-family: 新細明體; color: maroon">
		　　　師前立班，高功上香。唱道讚。入地戶，升天門，上十方香，御案香，本位香。　各禮師存念如法。宣五星咒鳴法鼓，發爐，各稱法位。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　稱法位</span><span style="font-family:標楷體;color:maroon">臣</span><span style="font-family: 新細明體; color: maroon">姓</span><span style="font-family:標楷體;color:maroon">某</span><span style="font-family: 新細明體; color: maroon">等，今故燒香，願以是功德，上為宗廟先靈，今朝皇帝，文武官屬，卿輔庶僚，及修齋弟子</span><span style="font-family:標楷體;color:maroon">某</span><span style="font-family: 新細明體; color: maroon">，七世九玄，見存眷屬，</span><span style="font-family:標楷體;color:maroon">臣</span><span style="font-family: 新細明體; color: maroon">等三師九祖，天下人民，一切眾生，幽途暗爽。歸身歸神歸命，十方無極太上靈寶天尊。乞賜原赦，前代及今生死重罪，兔罹三惡之道，十苦八難，九厄之中。身得道真，飛行虛空，白日升天，侍衛道君，逍遙無上金闕七寶自然宮殿，永與道合。所啟玄感，上御至真無極道前。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　　禮十方懺悔</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　</span><span style="font-family:標楷體;color:maroon">臣</span><span style="font-family: 新細明體; color: maroon">法眾等，志心歸身歸神歸命，十方無極大道太上靈寶天尊。懺悔宗廟先靈，今朝皇帝，諸王卿輔，文武百僚，及修齋弟子，與</span><span style="font-family:標楷體;color:maroon">臣</span><span style="font-family: 新細明體; color: maroon">等三師九祖，內族外親，存亡兩途，姻緣眷屬，幽曹主宰，地府苦魂，飛爽幽靈，沉魂滯魄，有情含識，一切生靈。自從曠劫以來，至于今日，或身業所犯，四肢舉措，動違戒律，不依經典。或心業所犯，注念不專，情浮意動，馳騁不息。或口業所犯，善惡交論，綺語飾非，華詞惑眾，三業大罪，積若丘山，十惡之愆，深盈巨海。因今懺謝，並乞蕩除。伏冀宗廟尊靈，逍遙紫極。聖圖延永，國祚安寧，皇帝壽等五山，明齊二景。王侯卿佐，文武職僚，允贊帝猷，敷揚道化。齋官</span><span style="font-family:標楷體;color:maroon">某</span><span style="font-family: 新細明體; color: maroon">家，及</span><span style="font-family:標楷體;color:maroon">臣</span><span style="font-family: 新細明體; color: maroon">等九玄七祖，四友三師，蛻質南宮，濯魂丹霍。三途六道，盡出幽沉，成登福岸。</span><span style="font-family:標楷體;color:maroon">臣</span><span style="font-family: 新細明體; color: maroon">等身入至仙，會道合真，神歸冥寂，洞入自然，性命合道，玄會無為。稽首禮謝，無上至真三寶。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　　禮經，三啟，三禮。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		　　　旋行，收真文，眾官隨聲誦和。高功執真文，熏香上，叩齒十二通，咒。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　</span><span style="font-family:標楷體;color:maroon">如專薦亡靈，書中篇安鎮，則宣此咒。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		無上至真，大聖高尊。布化運&#28801;，三十二天。八會九光，自然成文。安鎮天地，保制劫年。元始符命，普告三元。下敕九地，上關三天。中告海嶽，名山大川。今日上告，萬神咸聞。修齋行道，拔度亡魂。三官九府，削滅罪根。永度三魂，五苦之源。世世受福，記名丹篇。神生天堂，鍊化自然。生死開度，億劫長存。九天告命，風火驛傳。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　眾官再拜，隨真文表，焚之</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　</span><span style="font-family:標楷體;color:maroon">如為國為民，康時保世，禳災度厄，兼濟死生，用赤書安鎮，則宣此咒。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		元始上天，三光高明。四景照耀，四方朗清。運度所衝，激揚流星。五分錯越，三統失寧。五斗總神，七星明靈。真君大魁，厥諱玉精。夫人皇妃，字曰育嬰。總御玄關，回轉諸天。今有某災，玄告不祥。請以真文，亦書上呈。散髮謝過，披露丹誠。乞垂玄鑒，回復天經。氣不橫越，災不橫生。焚燒真文，散煙玉庭。上景監度，普告萬靈。氣清三關，災滅九冥。陰陽調和，國土太平。請以金龍，風火驛傳。</span><span lang="EN-US" style="color:maroon"><br>
		</span><span style="font-family: 新細明體; color: maroon">　　　眾官再拜，真文隨表焚之</span><span lang="EN-US" style="color:maroon"><br>
		</span><span style="font-family: 新細明體; color: maroon">　　　再稱法位</span><span lang="EN-US" style="color:maroon"><br>
		</span><span style="font-family: 新細明體; color: maroon">　　稱法位</span><span style="font-family:標楷體;color:maroon">臣某</span><span style="font-family: 新細明體; color: maroon">，與合壇官眾等，謹重誠，上啟太上無極大道元始天尊，太上道君，太上老君，無上玄老十方靈寶天尊，已得道大聖眾，至真諸君丈人，三十六部尊經，玄中大法師，天師真君，上相上宰，四司五帝，五嶽靈宮，名山洞府，三界官屬，一切真靈。</span><span style="font-family:標楷體;color:maroon">臣</span><span style="font-family: 新細明體; color: maroon">等夙以道緣，躬逢正化。天尊演教，三洞宣行。寶訣靈圖，濟家康國。獲&#21445;真妙，許以&#31104;修。惟在立功，普及幽顯。宜弘聖訓，廣度天人。凡有投誠，不容寢絕。今奉詞旨，敢不上聞，散壇青詞，</span><span lang="EN-US" style="color:maroon"><br>
		</span><span style="font-family: 新細明體; color: maroon">謹當宣奏。</span><span lang="EN-US" style="color:maroon"><br>
		</span><span style="font-family: 新細明體; color: maroon">　　　宣詞</span><span lang="EN-US" style="color:maroon"><br>
		</span><span style="font-family: 新細明體; color: maroon">
		　　按如詞言，實惟虔切，理宜關奏。冀獲感通。</span><span style="font-family:標楷體;color:maroon">臣</span><span style="font-family: 新細明體; color: maroon">等同運丹誠，輒相&#25658;率。考靈仙典格，披黃籙簡文。奉為齋官</span><span style="font-family:標楷體;
color:maroon">某</span><span style="font-family: 新細明體; color: maroon">人，於</span><span style="font-family:標楷體;color:maroon">某</span><span style="font-family: 新細明體; color: maroon">州縣</span><span style="font-family:標楷體;color:maroon">某</span><span style="font-family: 新細明體; color: maroon">處，設玄科之式，法象二儀，以所寶燈燭香華，金龍繒綵，本命之信，證質丹誠。以</span><span style="font-family:標楷體;color:maroon">某</span><span style="font-family: 新細明體; color: maroon">日</span><span style="font-family:標楷體;color:maroon">某</span><span style="font-family: 新細明體; color: maroon">時，啟齋為首，燒香行道，懺悔玄冥，然燈續明，照耀三界。下通九地，上及諸天，濟存拔亡，普為家國。三日五夜，行道轉經，以</span><span style="font-family:標楷體;color:maroon">某</span><span style="font-family: 新細明體; color: maroon">日亥時，功成事竟。蓮燈息焰，玉磬收聲，仙馭返於上玄，法流分於下界。金龍騰影，上奏齋功。聖澤宣慈，開度幽爽，酬功行賞，&#24487;及靈司。</span><span style="font-family:標楷體;color:maroon">臣</span><span style="font-family: 新細明體; color: maroon">身中所佩，內外真官，三洞兵吏，及日月星宿，五帝五嶽，三河四海，兵馬騎乘，侍香金童，散華玉女，五帝直符，傳言奏事，飛龍騎吏等，並有功勞。今當別拜，黃繒朱表，言功舉遷。</span><span style="font-family:標楷體;color:maroon">臣</span><span style="font-family: 新細明體; color: maroon">等學法未備，俯仰失格。進止犯科，不合儀式。恐為四司所紏，五帝所執，千愆萬過，乞蒙原赦，哀貸未悟，不見罪罰。</span><span style="font-family:標楷體;color:maroon">臣</span><span style="font-family: 新細明體; color: maroon">等建齋之始，奉請智慧上品十戒。法事既竟，謁還天宮。</span><span style="font-family:標楷體;
color:maroon">臣</span><span style="font-family: 新細明體; color: maroon">所修齋，功成事竟，重明功德，進拜黃繒朱表一通，在</span><span style="font-family:標楷體;color:maroon">臣</span><span style="font-family: 新細明體; color: maroon">玉案之上，請省表文。</span><span lang="EN-US" style="color:maroon"><br>
		</span><span style="font-family: 新細明體; color: maroon">
		　　　露表御前，以龍頭刀鎮聖位之左，朱筆鎮聖位之右。宣表。高功就本位跪，封表。封畢，遣官。</span><span lang="EN-US" style="color:maroon"><br>
		</span><span style="font-family: 新細明體; color: maroon">　　謹遣</span><span style="font-family:標楷體;color:maroon">臣</span><span style="font-family: 新細明體; color: maroon">身中五體真官，官一小吏，十二書佐，重敕功曹使者，飛龍騎吏，嚴裝顯服，冠帶垂纓，磨硯點筆，簪劍理錄。為</span><span style="font-family:標楷體;color:maroon">臣</span><span style="font-family: 新細明體; color: maroon">及時，操黃素朱表，上詣天曹，隨表進奏。若有謬誤之字，脫漏言詞，到錯不相比次者。傳言書佐習事小吏，操龍頭書刀，長毫利筆，隨誤正定。無令上官典者，有所遣卻。</span><span style="font-size: 8.0pt; font-family: 新細明體; color: maroon">閉&#28801;升表</span><span style="font-family: 新細明體; color: maroon">俓上三天無極大道太上御前，慎勿稽停。左官歷關，右官次啟，諸官君以次分別。當令所請者下，所拔者達，所召者到，所理者愈，所誅者滅，所宣者通，所遷者進，所願者應，所求者得。若有下官故&#28801;，邀截</span><span style="font-family:標楷體;color:maroon">臣</span><span style="font-family: 新細明體; color: maroon">表文，不使上達者，收付所在近獄，依律定罪，以明天憲。</span><span style="font-family:標楷體;
color:maroon">臣</span><span style="font-family: 新細明體; color: maroon">伏待玄恩報應。</span><span lang="EN-US" style="color:maroon"><br>
		</span><span style="font-family: 新細明體; color: maroon">
		　　　高功以表授道眾，以所收真文，置章几上，同焚之。監齋送表文，法事引至天門上，焚，舉焚詞頌。高功伏表，存念如章式。起，稱以聞。</span><span lang="EN-US" style="color:maroon"><br>
		</span><span style="font-family: 新細明體; color: maroon">　　　宣山簡。</span><span lang="EN-US" style="color:maroon"><br>
		</span><span style="font-family: 新細明體; color: maroon">
		　　　高功捧簡，香上熏，叩齒九通，宣山簡咒。</span><span lang="EN-US" style="color:maroon"><br>
		</span><span style="font-family: 新細明體; color: maroon">
		玄上開明，元始監真。上帝五老，赤書丹文。天地本始，總領三元。攝&#28801;召會，催促舉仙。高上符命，普告十方。日月星宿，五嶽靈山。天上地下，冥靈大神。監生主錄，南上三門。開領玉簡，勒名丹篇。削落罪目，上補帝臣。齋主</span><span style="font-family:標楷體;color:maroon">某</span><span style="font-family: 新細明體; color: maroon">人，歸憑至道。建齋立功，拔贖九祖。一切苦魂，行道事竟。謹依靈山，請投玉簡。乞削罪名，皆蒙解脫。無有冤親，去離三惡。魂升九天，生死開度，億劫長存。今日上告，萬神咸聞。謹以龍簡，關盟真官，乞如所告，金龍驛傳。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　次宣水簡。高功熏簡，如前，宣水簡咒。</span><span lang="EN-US" style="font-family:
&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		元始五老，上帝高尊。十方至真，太華靈仙。赤文告命，無幽不聞。上御九天，請下玉文。日月五星，北斗七元。中告五嶽，四方靈山。下告河海，十二泉源。九府水帝，冥靈大神。今日上告，萬願開陳。齋主</span><span style="font-family:標楷體;color:maroon">某</span><span style="font-family: 新細明體; color: maroon">人，建齋行道。普為存亡，請贖七祖。宿對罪根，謹投玉簡。乞得上聞，記名水府。過去升天，生死開度，萬神咸聞。謹以龍簡，告明水官，請如所陳，金龍驛傳。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		　　　次宣土簡。高功黑簡，如前，宣土簡咒。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		天地開張，萬&#28801;分靈。三元洞府，十方朗清。五老上帝，主領死生。丹書赤文，元始上精。普告天下，九土皇靈。今日上告，萬仙定生。齋主</span><span style="font-family:標楷體;color:maroon">某</span><span style="font-family: 新細明體; color: maroon">人，建齋行道。普為存亡，我願我仙。請投玉名，土府太皇。勒除罪刑，奏簡上宮。刊簿華清，身得飛騰。天地同靈，九祖種親。腐骸更榮，魂升南宮，受化仙庭，今日告命，萬神咸聽。謹以白簡，表明至誠，請如所告，金龍驛傳。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　　舉投龍頌。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　<b>祈真登紫府</b></span><span lang="EN-US" style="font-family:&quot;New MingLiu&quot;;
color:maroon"><br>
		</span><span style="font-family: 新細明體; color: maroon">　　　高功入科，設醮。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　</span><span style="font-family:標楷體;color:maroon">臣</span><span style="font-family: 新細明體; color: maroon">等謹重誠，上啟太上無極大道元始天尊，太上道君，太上老君，無上玄老十方靈寶天尊，已得道大聖眾，至真諸君丈人，三十六部尊經，玄中大法師，三界應感，一切真靈。</span><span style="font-family:標楷體;color:maroon">臣</span><span style="font-family: 新細明體; color: maroon">等伏聞黃籙簡文，玄都品格，靈章秘重，威禁崇嚴。上消天災，下禳地禍，惠安家國，保鎮帝王，無外之功，有生被福。</span><span style="font-family:標楷體;color:maroon">臣</span><span style="font-family: 新細明體; color: maroon">等欽承齋款，虔露禱祈，列象陳儀，舒壇蕆事。關行已畢，蒙佑誠多，邦國同休，寰區共慶。幽途苦趣，承齋福以昭蘇。夜府寒庭，沐慈恩而開泰。今齋官</span><span style="font-family:標楷體;color:maroon">某</span><span style="font-family: 新細明體; color: maroon">，懷恩至渥，效報無從。敢因壇席之終，輒奉醮修之敬。仰謝真靈之垂憫，少酬將吏之宣勤。瞻望靈光，重伸請降。</span><span style="font-family:標楷體;color:maroon">臣</span><span style="font-family: 新細明體; color: maroon">與齋主等，無任瞻天，望聖之至，謹當奏請。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　謹聖，朝謁，進茶，初獻法事。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　</span><span style="font-family:標楷體;color:maroon">臣</span><span style="font-family: 新細明體; color: maroon">謹重誠，上啟大道高尊，萬霄上帝，十方大聖，天地靈仙，日月帝君，四司五帝，三台北斗，嶽讀神祇，靈寶眾真，三界官屬，醮筵列位，一切真靈。</span><span style="font-family:標楷體;color:maroon">臣</span><span style="font-family: 新細明體; color: maroon">等夙承餘慶，得誕今生。叨佩靈文，&#31104;修玄教。功輕塵露，過重丘山。誠宜束身，以自修檢。而法許開度，佐國立功。凡有歸投，理難抑絕。今齋官投誠，瀝悃結願。修齋拔度亡靈，昭蘇幽夜，祈恩請宥，謝過消愆，上福邦家，普資動植。玆以齋功成就，魔障不生，悉賴應感真靈，齋壇聖眾，內外官屬，法籙吏兵，成此洪休，副其丹禱。然而朝修之戾格，崇建之失儀，齋物有虧，壇規未備，動靜越度，俯仰不經，干冒真靈，犯違科禁，因斯醮謝，悉用首陳。乞下有司，告行合屬，削其罪目，釋此過愆。敢憑孚佑之恩，請降將來之福。幸眾真之在御，進二酌以陳誠。輕瀆威靈，不勝危懼。</span><span style="font-family:標楷體;color:maroon">臣</span><span style="font-family: 新細明體; color: maroon">與齋官等無任戰兢，稽首再拜。</span></p>
		<p style="text-indent: 36.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">亞獻法事</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:標楷體;color:maroon">臣</span><span style="font-family: 新細明體; color: maroon">謹重誠，上啟無極大道，上聖高真，嶽瀆冥曹，陰陽主執，三界官屬，一切威靈。</span><span style="font-family:標楷體;color:maroon">臣</span><span style="font-family: 新細明體; color: maroon">聞三清上聖，五帝尊神，天地真靈，玄司上宰，裁成造化，孕育生靈，體洽無為，功先覆載，神機不測，德被幽明，潛佑邦家，幽贊群品，無災不解，無厄不禳，凡有啟祈，必蒙監佑。伏願證明修奉，紀錄齋功。庶使齋官</span><span style="font-family:標楷體;color:maroon">某</span><span style="font-family: 新細明體; color: maroon">人，七祖九玄，五姻六族，先亡往逝，係薦亡魂，升入朱宮，逍遙碧落，不經苦惱，衣食自然。</span><span style="font-family:標楷體;color:maroon">臣</span><span style="font-family: 新細明體; color: maroon">等四友三師，俗姻法眷，往者登真度品，存者證果成仙。次冀齋官</span><span style="font-family:
標楷體;color:maroon">某</span><span style="font-family: 新細明體; color: maroon">，舉族親緣，見存眷屬，凶災蕩散，罪累消除，真&#28801;內滋，靈官外護，年齡延遠，福壽增新，出入遊行，神明保衛，北宮落化，南斗上生，所在地司，常加警佑。上願帝王萬壽，社稷興昌，天下太平，兵戈戢息。九幽長夜，成得生天。率土含靈，同躋壽域。</span><span style="font-family:標楷體;color:maroon">臣</span><span style="font-family: 新細明體; color: maroon">學法未備，修真未成，恐犯玄科，奏陳難徹。伏願青請未表，速御九天。真文靈章，遍濟幽壤。玄風普暢，惠澤下臨，幽顯沾榮，存亡開泰。啟謝已畢，應感斯須，醮禮有終。敢陳三獻。</span><span style="font-family:標楷體;color:maroon">臣</span><span style="font-family: 新細明體; color: maroon">與齋官無任懷恩，激切之至，稽首再拜。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　終獻法事，宣疏狀。</span><span lang="EN-US" style="font-family:&quot;New MingLiu&quot;;
color:maroon"><br>
		</span><span style="font-family: 新細明體; color: maroon">　　</span><span style="font-family:標楷體;color:maroon">臣</span><span style="font-family: 新細明體; color: maroon">等謹重誠，上啟三界高真，十方眾聖，醮筵列位，一切真靈。</span><span style="font-family:標楷體;
color:maroon">臣</span><span style="font-family: 新細明體; color: maroon">等齋直事成，醮修禮畢。請陳失次，薦獻菲儀，冀垂寬佑之恩，曲赦狂愚之罰。福流群品，澤被萬方。塵世凡微，難稽仙仗。至真杳邈，高邁瑤宮。上境天真，俾升宮闕。嶽瀆主宰，各返靈司。法籙真靈，三界兵馬，謁言天府，進職&#21465;勳。里域地祇，城隍典祀，承玆齋福，悉被玄休。拜首天階，同誠恭送。</span><span style="font-family:標楷體;color:maroon">臣</span><span style="font-family: 新細明體; color: maroon">等無任攀戀，皈依激切之至。</span><span lang="EN-US" style="font-family:&quot;New MingLiu&quot;;
color:maroon"><br>
		</span><span style="font-family: 新細明體; color: maroon">　　　送神頌</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">渺渺空無象。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		　　　次還戒頌，旋行，都講位。天尊大慈悲，說戒度眾生。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		　　　次唱還戒，三禮，納職，依次於御案前，投職簡，三禮，</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">退位，納官。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:標楷體;
color:maroon">　　臣</span><span style="font-family: 新細明體; color: maroon">建齋之始，以及拜進章詞，所出臣身中功曹使者，三五真官，百節神吏，並還臣身中。從眾妙門而入，在左還左，在右還右，直使功曹，主領檢押，各復本位，毋令差互。後召復到，如故事。</span><span lang="EN-US" style="color:maroon"><br>
		</span><span style="font-family: 新細明體; color: maroon">　　　復爐，各三禮。</span><span lang="EN-US" style="color:maroon"><br>
		</span><span style="font-family: 新細明體; color: maroon">　　　旋行，</span><span lang="EN-US" style="color:maroon"><br>
		</span><span style="font-family: 新細明體; color: maroon">
		　　　詠三途五苦頌八首，旋壇三周，如步虛。</span><span lang="EN-US" style="color:maroon"><br>
		</span><span style="font-family: 新細明體; color: maroon">　三才及萬物云云，大賢慎玆戒云云。</span><span lang="EN-US" style="color:maroon"><br>
		</span><span style="font-family: 新細明體; color: maroon">　罪福不由他云云，淫嫉為禍首云云。</span><span lang="EN-US" style="color:maroon"><br>
		</span><span style="font-family: 新細明體; color: maroon">　宿命有信然云云，人命已消盡云云。</span><span lang="EN-US" style="color:maroon"><br>
		</span><span style="font-family: 新細明體; color: maroon">　學仙行為急云云，大賢樂經戒云云。</span><span lang="EN-US" style="color:maroon"><br>
		</span><span style="font-family: 新細明體; color: maroon">　　　次解壇頌</span><span lang="EN-US" style="color:maroon"><br>
		</span><span style="font-family: 新細明體; color: maroon">　大空包有象。</span><span lang="EN-US" style="color:maroon"><br>
		</span><span style="font-family: 新細明體; color: maroon">　　　降天門，出地戶。</span><span lang="EN-US" style="color:maroon"><br>
		</span><span style="font-family: 新細明體; color: maroon">
		　　　出壇，法事，至師幕前，致謝，宣箋。</span><span lang="EN-US" style="color:maroon"><br>
		</span><span style="font-family: 新細明體; color: maroon">　</span><span style="font-family:標楷體;color:maroon">舊儀送師，未立白文於科書內。今恐臨時言語無序，今撰六幕監齋前致辭等文，于左。蓋欲全一宗之用。或其文未盡善，請自改易。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　先至西三幕首，詣監齋前，上香，高功與齋官各拜，長跪致辭。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　具法位</span><span style="font-family:標楷體;color:maroon">臣某</span><span style="font-family: 新細明體; color: maroon">，謹拜手投誠，上啟靈寶監齋大法師真君。</span><span style="font-family:標楷體;color:maroon">臣</span><span style="font-family: 新細明體; color: maroon">濟度天人，莫先於齋福。恢宏教法，實藉於師恩。幸玆修建之誠，皆出包容之賜。私忱獲遂，靈貺無涯。但以</span><span style="font-family:標楷體;color:maroon">臣</span><span style="font-family: 新細明體; color: maroon">等魯昧之資，迷謬之學，列款謄詞之粗畢，背科爽格之誠多。輒奉箋文，自陳過目，不慚累瀆，謹用披宣。仰冀慈憐，特垂省錄。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　　讀箋</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		　　上來箋文，冒干真聽。願矜後學，俯渙寬恩。越五日而終九朝，累千愆而成萬過。悉祈湔滌，盡賜原除。紀勒善功，布流靈佑。科終事竟，歛席散壇。仙仗莫停，已整霓旌於層漢。靈驂既駕，難隨鶴馭於長空。法眾稱揚，同誠拜送。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　　舉修齋，送師頌，雲舉。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　　次詣天師前，致詞。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　具法位</span><span style="font-family:標楷體;color:maroon">臣某</span><span style="font-family: 新細明體; color: maroon">，謹拜手投誠，上啟三天扶教輔玄大法師真。</span><span style="font-family:標楷體;
color:maroon">臣</span><span style="font-family: 新細明體; color: maroon">伏以齋忱普格，適壇席之圓成。道澤遐霑，實師尊之芘佑。自念狂愚之僭，仰蒙憫濟之深。惟是</span><span style="font-family:標楷體;color:maroon">臣</span><span style="font-family: 新細明體; color: maroon">等，退鈍之資，孤陋之學，敢不臨壇而勉力，終虞失格以成愆。乃負愧而莫&#36847;，輒陳詞而自訟。具有箋牘，敬用披宣。恭望師慈，曲垂省錄。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　　宣箋</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		　　上來箋文，已行陳啟，願矜末學，曲貸深愆。頒行紏察之司，消除過籍。關告校量之所，紀勒齋功。載德由中，酬恩無地。緬想靈光之如對，已瞻法從之飛空。壇眾稱揚，同誠拜送。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　　舉修齋</span><span style="font-size: 8.0pt; font-family: 新細明體; color: maroon">同前</span><span style="font-family: 新細明體; color: maroon">。</span><span lang="EN-US" style="font-family:&quot;New MingLiu&quot;;
color:maroon"><br>
		</span><span style="font-family: 新細明體; color: maroon">　　　次詣五帝幕，致辭。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　具法位</span><span style="font-family:標楷體;color:maroon">臣某</span><span style="font-family: 新細明體; color: maroon">，謹拜手投誠，上啟</span><span lang="EN-US" style="font-family:&quot;New MingLiu&quot;;
color:maroon"><br>
		</span><span style="font-family: 新細明體; color: maroon">
		東方青帝，南方赤帝，西方白帝，北方黑帝，中央黃帝。</span><span style="font-family:標楷體;color:maroon">臣</span><span style="font-family: 新細明體; color: maroon">伏以祈天告地，爰祇按於科條，蕆事修齋，實仰關於校錄。奉九朝之成禮，普萬彙以蒙休。曲濟善緣，實由宸眷。強顏有愧，俯首知歸。但以</span><span style="font-family:標楷體;color:maroon">臣</span><span style="font-family: 新細明體; color: maroon">等血肉之資，口耳之學，踐齋壇而行教，昧真典以違科。雖崇建之已終，慮罪愆之難逭。敢陳丹愫，敬貢箋文。干冒聖聰，仰祈省錄。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　宣箋</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　披讀箋文，已塵睿監。願貸謬違之罰，俯停考察之威，紏非錄事之曹，乞行削籍紀善勒功之府，庶可標名。法席既終，乘輿將駕。從屬車而莫及，想清蹕以徒遙。法眾稱揚，同誠拜送。</span><span lang="EN-US" style="color:maroon"><br>
		</span><span style="font-family: 新細明體; color: maroon">　　　舉修齋</span><span style="font-size: 8.0pt; font-family: 新細明體; color: maroon">同前</span><span style="font-family: 新細明體; color: maroon">。</span><span lang="EN-US" style="color:maroon"><br>
		</span><span style="font-family: 新細明體; color: maroon">　　　次至東三幕，先詣三師前，致辭。</span><span lang="EN-US" style="color:maroon"><br>
		</span><span style="font-family: 新細明體; color: maroon">　　具法位</span><span style="font-family:標楷體;color:maroon">臣某</span><span style="font-family: 新細明體; color: maroon">，謹拜手投誠，上啟上</span><span lang="EN-US" style="color:maroon"><br>
		</span><span style="font-family: 新細明體; color: maroon">
		古靈寶經師君，靈寶籍師君，靈寶度師君。</span><span style="font-family:標楷體;color:maroon">臣</span><span style="font-family: 新細明體; color: maroon">伏以科教之宏敷，本由明授，齋修之成就，實出保全。誠格干天，恩歸有地，束骸知幸，刻骨無窮。但以</span><span style="font-family:標楷體;color:maroon">臣</span><span style="font-family: 新細明體; color: maroon">等朴野之資，迂疏之學，冒列宣謄之職，獲終濟度之儀。事雖圓成，過則保重。輒憑箋牘，以謝愆非。謹用宣陳，仰祈省錄。</span><span lang="EN-US" style="color:maroon"><br>
		</span><span style="font-family: 新細明體; color: maroon">　　　宣箋</span><span lang="EN-US" style="color:maroon"><br>
		</span><span style="font-family: 新細明體; color: maroon">
		　　上來箋文，敬據哀悃。願扶科教，曲宥罪瑕。落過籍於三元，勒齋功於九極。仙科徹奏，梵響收音。雲輿難駐於人寰，羽蓋將升於天路。凡軀莫舉，真馭以遙。法眾稱揚，同誠拜送。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　舉修齋</span><span style="font-size: 8.0pt; font-family: 新細明體; color: maroon">同前</span><span style="font-family: 新細明體; color: maroon">。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　　次詣三官幕，致辭。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">　　具法位</span><span style="font-family:標楷體;color:maroon">臣某</span><span style="font-family: 新細明體; color: maroon">，謹拜手投誠，上啟上元天官帝君，中元地官帝君，下元水官帝君。</span><span style="font-family:標楷體;color:maroon">臣</span><span style="font-family: 新細明體; color: maroon">伏以紀善錄功，允屬三元之府。修齋設醮，幸終五日之規。凡玆善果之圓成，實藉恩休之普博。自非大造，豈遂凡私。但以</span><span style="font-family:標楷體;color:maroon">臣</span><span style="font-family: 新細明體; color: maroon">等萎萃之資，荒無之學，惟聞見之不廣，故行用之多非。粗畢善因，恐罹冥譴。欲祈原貸，專用首陳。披露箋文，恭祈省錄。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　　宣箋</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		　　上來箋文，幸陳真聽。乞少寬於玄憲，願咸削於罪書。敕彼仙曹，勒玆齋福。宏道恩而廣覆，覃沖廕以無窮。既徹瑤壇，難稽玉輦。計將升於霄漢，徒瞻望於瑤穹。法眾稱揚，同誠拜送。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　　次詣玄師前，致辭。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　具法位</span><span style="font-family:標楷體;color:maroon">臣某</span><span style="font-family: 新細明體; color: maroon">，謹拜手投誠，上啟玄中大法師。</span><span style="font-family:標楷體;color:maroon">臣</span><span style="font-family: 新細明體; color: maroon">伏以玄綱肇舉，幸齋直之告成。靈蔭誕孚，普幽明而均慶。靖惟僥冒，實藉生成。但以</span><span style="font-family:標楷體;color:maroon">臣</span><span style="font-family: 新細明體; color: maroon">等么麼之資，淺近之學，雖扶持而畢事，必謬戾以違科。俯首懷慚，束身請宥。輒具箋牘，僭以陳聞。仰冀真慈，曲垂省錄。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　　宣箋</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">
		　　上來凡愫，已徹淵聰。願恢大宥之恩，普貸無窮之罰。勒善功於三界，流齋福於十方。塵濁之途難稽，仙仗穹玄之境。將邁靈驂，雖依戀之誠深，念攀從之莫及，叨恩至渥，陳悃莫窮。法眾稱揚，同誠拜送。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　　次至監臨神，祝白</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　具法位</span><span style="font-family:標楷體;color:maroon">某</span><span style="font-family: 新細明體; color: maroon">，謹焚香，上白監壇</span><span style="font-family:標楷體;color:maroon">某</span><span style="font-family: 新細明體; color: maroon">神。伏以翊贊教綱，籍典祀有神之力。肅嚴壇界，資地祇列職之勤。適大齋之告成，幸仙儀之禮畢。周旋衛獲，召命宣通，皆出維持，重勞駐劄。除已言功於天闕，上祈進種於仙階。已竟沖科，難稽神馭。各還所屬，悉復靈司。後有修齋，更祈臨賁。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　　法事至焚燎所，化錢馬疏狀。</span><span lang="EN-US" style="font-family:&quot;New MingLiu&quot;;color:maroon"><br>
		</span><span style="font-family: 新細明體; color: maroon">　　　焚詞頌　向來　表白回向</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　伏以赤書演妙，濟世莫窮。黃籙玄科，度人無量。以今齋官</span><span style="font-family:標楷體;
color:maroon">某</span><span style="font-family: 新細明體; color: maroon">，刻心濟度，勵志修齋，啟建無上靈寶黃籙大齋五晝夜。祈天告地，拜表上章，燒香然燈，轉經行道，保安家國，利佑存亡，設醮謝恩，解壇散席。巍巍善果，蕩蕩良因，幸遂圓成，並已周畢。伏願邦國寧謐，寰宇安平，九祖先靈，登升善域。六親家眷，被沐垂休。庶俾係薦亡魂</span><span style="font-family:標楷體;color:maroon">某</span><span style="font-family: 新細明體; color: maroon">，承此齋功，自知宿命，永脫沉迷之境，徑登清凈之鄉。以至三途罷謫役之勞，九地釋拘纏之苦。含親抱識，咸遂昭蘇。賦性植形，悉臻利濟。為上因緣，念大聖元始天尊，太上道君，太上老君，十方靈寶天尊，不可思議功德。</span><span lang="EN-US" style="color:maroon"><br>
		</span><span style="font-family: 新細明體; color: maroon">　　　高功回靖，上香，交賀慶齋圓成。</span><span lang="EN-US" style="color:maroon"><br>
		</span><span style="font-family: 新細明體; color: maroon">　　　退位，滿散。</span><span lang="EN-US" style="color:maroon"><br>
		</span><span style="font-family: 新細明體; color: maroon">
		　　恭聞道不可得而名，因經而立教。經不可得而備，隨運而開祥。元始一&#28801;分三，是為玄元始三&#28801;。玄&#28801;為清微天，曰玉清境，元始以龍漢之劫，說《洞真經》一十二部，於此天中出書，是名天寶也。元&#28801;為禹餘天，曰上清境，元始以延康之劫，說《洞玄經》一十二部，道君於此天中出書，是名靈寶也。始&#28801;為太赤天，曰太清境，元始以赤明之劫，說《洞神經》一十二部，老君於此天中出書，是名神寶也。及至開皇之餘，敷揚三洞，下化人間。上皇以後，群經眾典，流布無窮。三洞之經，乍隱乍顯，或存或亡，自非玄都玉京之上，不得備足。三十六部之全，總計一百八十四萬四千二百餘卷。凡世有此而闕彼，後降而前隱。天地開闢，教法興行之後，人間未嘗三洞周足。秦末，三茅真君修存上道，洞真之教已萌其端。至東晉哀帝興寧年間，南嶽魏夫人，以大洞眾經付楊司命，以次流傳。東吳葛仙翁受經於徐來勒，而洞玄之典大布。正一天師遇老君於鶴鳴，而洞神之教宏敷，是其大源也。此外或見於他書，或付於史冊，或因人而特降，或應運而荐傳，出沒不常，隱顯無定。宋齊之間，陸簡寂以靈秀之姿，振虛皇之教，大敷道典，廣闢真源。分九清三洞之殊，列五法四輔之異。區別真偽，研究精粗，而經誥之存者，纔一萬八千卷。後世稱三十六部萬八千篇者，乃陸簡寂校之目也。其後南北紛擾，典籍散亡。後周武帝立通玄觀，收聚道典，尚及萬卷。隋室之末，四方兵戈，中原板蕩，或焚或毀，經教浚夷。暨唐開元天寶之間，天下無事，玄宗稍加收葺，止得七千餘卷，唐有瓊經綱首，是此時也。未幾大盜侵逼，天子蒙塵，道館琳宮，所至凋弊。厥後廣成先生。又值艱難之際，極力搜尋，收亡補遺。校開元之目，不及其半。既按三洞之經，遂&#21445;以陸簡寂、張清都所編齋科，酌量今古，審訂事宜，重編《黃籙齋科》四十卷，備極允當，不爽古規。蓋見時經籍雖已多亡，不若今日之甚也。當時書成之後，露刺告天，特昭玄應。迨今將四百載，罔敢擬議前後。按儀修奉，莫不感格，顯得報應者，不可勝計。自唐以後，五代亂離，道格之亡嘗七八。四方割據之地，亦有崇廣經誥之地。或起琳宮，或見《道藏》，多隨偏方所有之經，編排而入，訛雜尤多。宋朝統一之後，天下平安。真宗命宰臣王欽若，校正道典。其中精粗莫別，真偽混淆，已不能兔。宣和之際，徽宗主張科法，教門大興於一時。而經籍正典，終不能一淳正。靖康以後，駐畢錢塘，南北間關，道家經籍尤甚不備。若廣成先生編集齋科之時，身居翰苑，任兼執正，朝廷典籍，省府圖書，兩街道官，二京秘藏，悉可指索，皆得搜揚。所以著書立言，各有經據，天下後世，無不遵行。今之諸方《道藏》，可以數計，而經籍不訛者甚少。況於私家相傳，里閭集寫，實難據依。然世人或得數卷之經自尚，真偽莫辯，謂人莫已若，憑壓同輩，攻訐古人。至於出言立論，亦將廣成先生齋科，輒行去取。雖未能明言其非，乃多暗起議論，擅作更改。意謂自己傳得秘經，便可高出廣成之上。殊不知廣成編校之時，藉朝廷之力以搜訪，豈不勝於區區一家之所有哉。陸簡寂編科書，乃在宋齊之際，張清都亦在廣成之前，而廣成書中，未嘗遺二君之說，自執一己之見。故其多&#21465;</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">處張清都已述，</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">處財依據陸簡寂之科，可謂洪纖悉舉，具細兼收矣，至於今日後學之士，乃欲議之，恐其說未必可以久行也。私家所收之經，未必如當時也。今所編靈寶，則一遵古法。黃籙，則悉從廣成之科。固未能隨順於世俗，實可以不愧於鬼神。所是散壇設醮一節，與浙間俗儀小異。以至蔣氏《黃籙立成儀》，多主古科，亦引經典出處。其間又或&#21445;以近世之式，如先行散壇撒席之後，再發請醮狀牒，別行設醮，乃近世之規爾。蔣氏儀中，從浙東風俗而用之，卻不言此格出於</span><span style="font-size: 8.0pt; font-family: 新細明體; color: maroon">某</span><span style="font-family: 新細明體; color: maroon">經。中古來科法，拜言功宣表、告山水土三簡，即降神設醮，一併送師徹席。惟路真官以正一科品，奉行黃籙，卻是設醮之後，方拜表散壇，一併送師徹席。正一之宗，所主不同，而路君之意，亦以古儀而定式也。江東西行之不以異，用古法於浙束，與世俗相違。而蔣氏《立成儀》刊行已出，且其說與浙俗相符，人必是彼者眾，此書為天下之公器，不敢用此變古。異時他日，豈無高古博洽之士，公議未易泯也。醮後送師謝過等語，乃高功口啟之辭，古科不載此等瑣細，卻是臨壇之不可闕者。</span><span style="font-size: 8.0pt; font-family: 新細明體; color: maroon">允中</span><span style="font-family: 新細明體; color: maroon">謹已撰定在前，隨法備用，兔致臨時言語，失次而已。此又非用近世儀，而雜古典也。宿啟建壇，正齋九朝，一應科文，並見廣成先生齋科，此不再錄。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family:
標楷體;color:maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family:標楷體;
color:maroon">上清靈寶大法卷之四十竟</span></p>
　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
		<font color="#800000" face="新細明體">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>