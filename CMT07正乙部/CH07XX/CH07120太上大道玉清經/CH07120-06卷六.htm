<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">






<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
<font face="新細明體" color="#800000">width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</font>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../CMTimages/left.gif" align="right" width="44" height="600"></font></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../CMTimages/right.gif" align="left" width="44" height="600"> 
	</font> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <font face="新細明體">
    <a target="_parent" href="../../../../godking.htm">
    <font color="#800000">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></font></a></font></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO-1.jpg" width="482" height="71"></td>
      </tr>
      <tr>
        <td width="95%" align="center" height="100%">
        <font size="5" color="#008080" face="新細明體">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="5" color="#800000" face="新細明體">正一部</font><font size="3" color="#800000" face="新細明體">(CH08)</font></td>
      </tr>
		<tr>
        <td width="95%" align="center" height="100%">
        <p style="margin:0cm;margin-bottom:.0001pt"><b>
		<span style="font-size: 18.0pt; font-family: 新細明體; color: #993300">
		太上大道玉清經</span></b></p>
		<p style="margin:0cm;margin-bottom:.0001pt" align="left">
		<span style="font-size: 12.0pt; font-family: 新細明體; color: #993300">
		經名：太上大道玉清經。簡稱《玉清經》。撰人不詳，約出於唐代。十卷。底本出處：《正統道藏》正一部。參校本：敦煌</span><span lang="EN-US" style="font-size: 12.0pt; font-family: New MingLiu; color: #993300">P.2257</span><span style="font-size: 12.0pt; font-family: 新細明體; color: #993300">(卷二)；</span><span lang="EN-US" style="font-size: 12.0pt; font-family: New MingLiu; color: #993300">S.5507
		</span>
		<span style="font-size: 12.0pt; font-family: 新細明體; color: #993300">(卷四)</span><span lang="EN-US" style="font-size: 12.0pt; font-family: New MingLiu; color: #993300">; 
		P.2405</span><span style="font-size: 12.0pt; font-family: 新細明體; color: #993300">、</span><span lang="EN-US" style="font-size: 12.0pt; font-family: New MingLiu; color: #993300">P.2341</span><span style="font-size: 12.0pt; font-family: 新細明體; color: #993300">(卷七)；</span><span lang="EN-US" style="font-size: 12.0pt; font-family: New MingLiu; color: #993300">P.2385</span><span style="font-size: 12.0pt; font-family: 新細明體; color: #993300">(卷十)等抄本。</span></td>
      </tr>
      <tr>
        <td width="95%" align="center" height="100%">
        <p style="margin-left: 0cm; margin-right: 0cm; margin-top: 0cm; margin-bottom: 0; line-height:150%">
		<b><span style="font-size: 18.0pt; font-family: 新細明體; color: #993300">
		太上大道玉清經卷之六</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span lang="EN-US" style="font-family: New MingLiu; color: #993300">&nbsp;</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #993300">昭靈品第十五</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，南昌宮中上仙，名曰昭靈，與其侍從萬五千人俱皆是言龍初會凡身受度，修道成聖，具慈悲力，身得六通，能遊無間，壽命已定，如鍊真金，無有變易；昇自在地，智慧廣大，不可度量；身心無礙，猶如虛空。以七月十五日上登太霄，昇入玉清天中，朝謁天尊於雲宮之中，頓首道前，問訊起居而作是言：兆以塵濁穢賤，濫當開度。昔蒙大道，慈流非分，援擢錫以壽命，叨佩至法。自此已後，依戒修行，果所希望，理應晨夕侍衛天尊，常當受事。特為下界凡夫形骸&#33130;臭；又為天路遙長，非凡所登，誠違起居。每以翹想青雲之上，欽慈紫闕之下，徒以人微道淺，致乖心願。鬱悒之情，歷劫纏懷，不任戀慕之誠。仰披雲霧，上冒威嚴，得睹尊顏，以申虔拜。言畢頓首，喜不自勝。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　天尊慾之而告仙人曰：生化之道，理合自然。我亦未曾故有所施，亦無情而鼓物，焉能生汝？善男子，如人愛滅，道亦無心逆其情而生之；汝心好生，道亦無心違汝情而減之。若以萬物之情，極昇沉之願者，於際會之間，自然而辦。道處玄極之際，故能順物如流，生之與滅，道不能違也。生而不滅，吾道無心而能減之；滅而不生，道亦無心而能生之。汝今得生，由汝願力，道無心而生之。心有背向，各尚其志，雖有道力，不能先之。汝願學道之初，元由汝心，自因自果，不我知也。所謂自然之道，冥自然之心耳。是時諸仙人聞天尊之言，不敢辭對。天尊又曰：天路遙長，汝來何為？仙人答曰：故申對謝，欲觀上道微妙至法。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　天尊告曰：上道混化，塵沙不辨，如胚胎之未分，似混沌之無元；棄賢去智，不晦不明，溟涬無際，焉能有妙與汝觀之？無上大道，若變化一事，若起滅一事，若受一事，若持一事，若居一事，若舉一事，若顯一事，與眾觀之，與人疑之，無有是處。無上大道亦無微妙，冥冥空寂，自覺覺他，無心觀察，無心分別，此之與彼，&#20917;能有妙與汝觀之。無色無相，猶如虛空，無有內外。善男子，汝欲觀者，可往雲宮東北方，去此方有大地微塵里數。太虛之中有三上真在彼空中修無上道，今入凝神大定，于今已經九億大劫。次應入忘形大定八億大劫。次應入六虛大定七億大劫。次應入無礙大定六億大劫。次應入太虛大定五億大劫。次應入洞惠百萬大劫。次應入生惠十萬大劫。當來應下，觀三十七天。次遊凡境。俱號後聖太平天尊。將諸侍從億億萬眾說無為法而度眾生，此時成道，數如塵沙。汝欲觀者，觀此天尊微妙之法。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，仙人聞天尊教示，歡喜拜伏，奉辭天尊。時諸仙人齊駕慶雲，浮空而去。倏欻之間，已到太虛，遙見三真在於空中，窈靄溟漠，依烯紫雲之內，霏微於明霞之上。丹霄結緯，黃精為床，三氣凝液，二景銜芒，太虛為牖，虛境為窗。胚胎未始，混沌初元，服氣藏真，寥寂無言，&#20914;虛絕象。萬化未根，空湛靈軀。五花&#28508;敷，三宮育真，六府凝神，三魂不浮，七魄不遊，神精不動，真氣不流，恬淡瀅停，無所經求。
		爾時，仙人睹此微妙，齊下慶雲，膝步輕雲，汎虛而往，空陳所因，匍匐飲氣，不敢有言。虛跪玄中，不知劫數。注心觀妙，不覺有身。倏欻之間，不見三真，霞帳所明，不測所之。良久之間，欻亡空帳，唯存光&#28801;，朧朧而然。又良久之間，忽見三真出虛入無，或亡或存，呼吸風雲，乍合乍分。良久之間，冥然絕影，合氣都亡。復經良久，靈風八震，神氣四衝，吹噓交扇，顯晦不琚C又良久之間，不動而生，不營而成。三晨坦察，萬化&#28508;萌。兆靈根於紫精，散靈魄於雲房，動空塵於無境，流元和於皓蒼，噓萬氣於叢生，布真精於萬萌，垂神足於靈綱，閉握固於初嬰。出六虛而無辦，為眾有而窺窗。不沉不浮，處空而停；不動不寂，履化而經。無形之形，無生之生。處幽而孚，處昏而明。反觀復照，妙體無形。常住不變，焉能所更。心冥不動，假寓無驚。不宰不割，不教不令，不智不愚，不令不行。夷然用道，無情交競，捐機釋垢，虛心自鏡。塞穴窒隙，收視反聽，影響雖繁，端心無異。冥乎太空，形無死地。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，仙人睹此神化，五情自失。雖經劫數，冥然不覺。忽見真人入於生惠，始悟風雲改變，萬物動生。是時仙人但於空中頓首，霄間行願，雖承道力，喜懼不敢自寧。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，三真&#24924;諸仙人，知其來意，乃震希聲而語仙人曰：子來何為，艱辛雲路？吾與子同稟一道，外何所觀？爾時，仙人不敢陳辭，但求哀&#24924;，賜垂開度。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　是時太平道君告仙人曰：子何不任神氣於忽怳之間，委自然於有無之際，隨會合離，縱運推移。欻怳浮虛，體不常居。存於無形，銷聲滌慮，曠若長虛，冥神無處，鑑虛映空，服氣藏真。混紫精之靈根，晦凝魄於雲房，泯輕塵於太始，息元和於昊穹。任物自生，從真晦明。輕少雲崖之端，能不動而常行，宅中虛而已立，琣p嬰兒之未嬰。不聽不窺，隨之有情。不釋不取，不滿不空，泯而無際，是謂玄同。
		爾時，仙人虛聞真君之言，微聲一諾，響未卒聞，仰視真人已昇虛極。追從不及，欲啟不聞，形入太無，氣泯浮雲。思心欽戀，願欲侍從，丹誠僅半，欻而告言：我絕待無繫，云何自滯？子未都忘，乘雲御氣。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　是時仙人纔欲有言，以見太真御空而邁，速逾奔星，迅過電掣。爾時，仙人思惟良久，忽見真君金容在玄，應周色象，汎汎而然，若遊氣之在虛，不可視聽，知其神化微妙之事。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，仙人與其侍從住於虛中，但以思念太平天尊所作神變，虛心上翫，欲知真要，願從天尊遊於下界。心心願念，志不暫移。天尊&#24924;之，乃於玄中而告仙人曰：無上大道法皆自然，神力變化，雖能隨心，而心未曾勞；雖復隨身，身亦不作。所謂無為而為，無作而作。無作而作，無所不作；無為而為，無所不為。若有為而為，為而不周；有作而作，作而不普。不役於心，不勞於身，心不煩而能靈，身不勞而能生。生靈合并，無種不成。所謂不作而成，不為自生。道常無為，無所不為。混元根本，理盡於斯。善男子，我亦無心而為此神變，推運降合，和生氣，為諸來生而作法門，不得不爾。汝今當知無上大道，而為諸塵，經於心口。慈悲之道，法應如此。亦如汝等昔在塵中，而遇大道，廣作津濟，亭毒含弘，濟度枯朽。此亦大道而施慈母之恩也。懷抱養育，飲食覆護，種種教招，雖不為勞，亦經於心。天道至大，應之甚微，亦無感而不動，未聞求而有違。大道如海，眾流所歸；大道如天，群物所依。善男子，我不游之日，近無多時，數萬劫間瞬速已至。剋此已前，應上大羅之上朝謁元尊。次往諸天遍啟群真。汝等雖是上仙，周遊之法未至極天。汝且還南昌宮中，十萬劫後，我當下過南昌之中，自應見汝。
		爾時，上仙受大平天尊教敕，拜辭而去，歸南昌宮。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，天尊亦以浮生，上昇大羅，朝謁元尊，默而無言，俱以神交。又昇大羅之上，朝謁虛無天尊，亦皆無言。太上冥寂，道境默然而止，不謁不言。又入太虛道境，都無所見，太平天尊亦皆無形。久如三劫，微以遊氣汎然而下。如是三尊昇上一萬二千天中，冥然無形。次入中一萬二千天，有形無言。次入下一萬二千天，始有言說。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　天尊後至玉清天中，見雲宮之內大悲天尊，言推運日至，應勞道化。太平天尊答言：為此因緣，上朝真帝，粗得周遍。爾時，太平天尊三聖法身同坐一座。又經十劫，與大悲天尊靜默而坐。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，南昌上仙睹天尊真光遠映，不比尋常。是時玉清之天已下，諸後學得道上中下仙億億萬眾各&#36075;供具，香花旛蓋，作眾伎樂，浮空而來，朝慶太平天尊，并朝大悲真帝，燒香散花，歌頌讚歎，鼓眾伎樂，圍繞雲宮七日七夜。諸天雨花，香&#28895;凝虛，瓊林敷花，以承甘露。金山涌出，玉髓流津，龍芝起霞，隱草擎雲，空洞&#34412;吟，仙霞翳天，白虎嘯歌，微風拂塵。眾仙四周，真宰列筵。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，諸仙各下浮雲，齊整威儀，一時稽首，長跪瞻仰，正見天尊各坐三宮，通披霞衣，神識似嬰。瞻仰未周，已入無形。三宮紫雲靄空而生，良久之間，忽見一尊獨坐一宮。復良久間，忽見二尊列坐俠侍，或怳忽存亡，或混三為一，或散一為三，出有入無，體不常居。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，仙人頓首，良久，南昌上宮照靈仙人長跪空中而作是言：昔在太虛，得睹天尊，數億劫中立侍太空，忘退之心。濫蒙垂慾，示以期會，非分提&#25658;。自辭以來，傾誠如昨。下界迍否，屢有壞成。翹勤之心，琣p渴饑。忽睹真光遠映，與本不殊。如是天尊周旋事畢，輒率仙眾塵穢天庭。又復再拜。天尊告曰：我知汝心，不煩多辭。各且復坐。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，仙人一時再拜，應命而坐。天尊告曰：我本無言，亦忘所心，空傳響應，冥汝虛襟。汝知之不？仙人答言：伏蒙告敕，不敢不知。天尊然之。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，大眾默坐百劫，寂然不動，時聞雲宮四方玄中有陰生梵唱四字之章，怳忽難詳，似清風振於虛絃，如玉樹出於瓊音，和韻宛轉，辭理微妙，不可盡解。時諸仙人不敢視聽，心中記憶，時得半章。其文曰：</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　靈芝無根，眾化之原。中凝七魄，主結三魂。二十四真，出入無門。杳冥之精，怳忽無情。隨劫存亡，逐氣而生。外凝混朴，內養七經。五神植花，三台敷榮。紫關素童，反形歸嬰。騰雲而昇，騁霧現空。中有玉真，號曰神公。右俠無英，右衛白元。玄獸遏後，丹禽擁前。上浮翠蓋，下涌金蓮。香雲凝空，甘露無窮。用之無盡，尋源不終。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，諸仙聞上方空歌內經，不可記憶。百劫之後，昭靈仙人仰視尊顏，見五色香雲從天尊口中而出，上騰太虛。爾時，昭靈仙人合眾俱起，作禮請問：不審天尊默坐百劫，音響無聞，今日何故口出香雲？欲知天尊所為因緣，願為分別，開悟未聞。天尊告曰：我口出香雲，以應後聖金闕帝君。我前下四天之中，時已臨至。是時眾聖各應一事。當此之時，天地又應。天應之時，三景告瑞，五色明霞以為重輪；地應之時，五岳呈祥，地藏發泄，金玉露形。若此之應，金闕帝君不久下世，今未剋日。當此之時，我亦觀之。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，昭靈仙人又更諮問空歌內章所出因緣。太平天尊告仙人曰：子不知乎，大悲天尊治在此宮虛中，真氣演出此音，自然天經，靈章寶文，難可得遇。後聖諸仙聞亦不解。此音合和，生神調理，真氣之道，凡所不聞。我知汝心，非分記錄。汝諸仙人未合受持空歌內經自然之音。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，昭靈仙人答天尊言：兆以輕生，經當誦念。願垂赦宥，聽許受持。天尊告曰：子得聞之，是子宿命，法應成真，慎勿妄宣。閉口脩之，學不負人。泄則禍生，祕則福臻。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，大眾俱起作禮，奉受內經。一時之間，上方雲篆空明虛中，字方一丈，八角垂芒，煥煥光明。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，諸仙重更刻書玉文，各寶一通，韜之錦囊。于時雲篆停空不滅。天尊告曰：真氣所覆，彌久彌盛。汝等修之，亦復如是，壽無劫數，形隨日新。上真所寶，不施下仙。道數未足，&#20917;於下凡。天尊告昭靈：當知上道一事，皆不妄泄也，&#20917;於天經。汝當寶之，勿將內經下化。凡夫之心，未能及此。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，昭靈仙人作禮長跪，上白天尊：下界凡夫雖居葷穢，亦有知道，修學成真。忽有此人可能傳受不？天尊答曰：如此之人，億數無一。汝等云何得知合真之人？昭靈答言：臣南昌宮中亦有真仙之錄，三元八節，下司上聞，陳其功過，亦無遺失。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　天尊告曰：下界凡心亦難分別；或詐修吾道，匿穢藏奸，心有外求，志不能堅固。察奸&#31994;過，考其精神。若不爾者，清濁難分。或意在聲利，依倚玄門，窺窬下風，唯尚多聞。汝欲教凡，當明此人。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，昭靈仙人不明聖旨，重更諮問：不審若為考其精神，願為開示，私心樂聞。天尊告曰：凡人之身中各有神，神鎮在心。心欲所為，神已知之。身欲造惡，神不從之。人身陰賊，魂不受拘，魄不受制，三元八節能聞上帝。以是因緣，可得而知。人有陰德，三魂不離，七魄不散，善神扶助，天兵衛護。以是因緣，自然合道。善男子，無上大道不言而知。恐汝未達，深須戒之，勿得輕宣。善男子，汝數億萬劫遇我於太空之中。又今值我，得聞妙法，不久之間，自然洞曉一切諸法，真偽之心如對目前，無不辨了。此諸身心通道，故能洞達，無有障礙。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，諸仙聞天尊慈悲，即互相歡喜，頓首長跪，各命侍從奏樂娛善。千音合響，法&#30391;凌霄。其時浮霞流轉，香&#28895;遶虛，飛蓋迴空，長幡舞風，龍吟遙天，鳳唱虛庭，天地震動，二景垂輪，神蟾出月，以蹈虛靈，烏&#30391;翼以翔空。當此之時，下界三十七天後學成仙見此祥瑞，一時騰空，上至玉清，如雲之交。太平天尊語昭靈曰：仙無大小，皆能感動天地，制御萬靈，當知道力不可思議，令諸下仙皆得聞知。
		爾時，三十七天仙人億億萬眾遍滿雲宮，燒香散花，各陳本願。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，天尊遍知其意，即為諸來大眾而入慈心大定，攝受眾心，入於靈冊之中，合自然九變之道。化成九天，中有九氣，結成九府。爾時，三尊分居九府，各坐九龍寶座。當此之時，號為九府真人。太平道君引諸仙人一時而入九府之內。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，天尊為諸仙人說九仙之道，上應九天，中應九宮，玄應九氣，下攝九泉，能入無間。所謂一生三，三生九，九九八十一，主於始生之法，輪轉無窮。今諸後學之人能生能成，常居始生，自然成真。諸來仙人睹此微妙，不敢致辭，亦各知其從此得生，不知今者天尊開示。慇懃委曲，內懷&#24921;愧，不知何謝。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　是時天尊逆知其意，即告之言：無上大道都無所須，何俟多言。我身坐道場，神交萬帝。我非不凡，受于虛言。若言得道者，下鬼凡夫，唯除喑啞人，未曾無言，不能得道。我非謂大道應凡之時，都絕無言。我今真身，汝又非凡。以是義故，汝於此中為不了達，心請問義，自外默聽，無上大道，法無辭謝。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　是諸仙人，受天尊教&#21189;，各各頓首，心思道恩。良久之間，南昌宮中昭靈上仙稽首而言：昔承天尊推運下世，周遊十方，時刻未到。願得天尊下臨南昌，少時影響，不敢久留，則是萬劫翹誠，於此滿願。合眾叩頭，伏地良久，而聽告言。天尊告曰：我已上辭大帝，遍別諸尊，歸至雲宮，因緣已畢。汝欲請我，不違汝心。仙人聞天尊告敕，喜躍無量。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　天尊又言：汝等諸仙，宜且前去，雲宮之中，由來寂靜，不宜久住塵穢。雲宮大悲天尊昔應世之時，暫有言說，今還雲宮，復歸虛無。為我來此，天尊大悲俯觀後學。汝等諸仙應當知此。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，上仙昭靈又更請問天尊：不審天尊何當得來？天尊答曰：我當不久，二萬劫後尋即發來。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，諸仙奉諾訖已，一時再拜，辭別天尊。次別大悲真帝，頓首退後，仰瞻高座，不見天尊。時諸仙人顧瞻三聖，亦已入無，唯見雲宮闃然虛靜，香風微動，爐&#28895;尚氛。飛蓋停空，幢幡立虛，天樂不鳴，音響無餘。是時諸仙睹上道之威神，忽出有而還無，良久徘徊，冥寞無依。齊駕雲車，相隨復歸。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，一切仙人皆已隨從昭靈上仙歸於南昌宮中，修行天書陰生寶經，一十八年，皆成真道。二萬劫中，虛心&#20267;立。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，天尊在雲宮之中遙見諸仙得成真道，乃於雲宮之中出見諸真大慈左手。當此之時，三十三天其門洞開。是諸天人皆見天尊左手，猶如白虹貫於太虛，五指爪甲出五色光明，照於南昌之宮。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，諸真一時稽首，再拜左手，各於光中遙見天尊在於雲宮虛無之中，有天書左契，一字八色光明。時諸真踴躍歡喜，知是天尊遙來印授。道無二言，見其左手在雲中宮，經一萬劫，然後乃收，還於雲宮。光亦如是，萬劫之後，隨手而歸。二萬劫後，時諸真人蹈空立虛，遙瞻上方，以正月一日晨朝之時見有三色光氣，從東方初日之中直下南昌宮中，盤縈宛轉，遍於虛空。香風酷烈，不並尋常。九萬年中，朝朝如此。是諸真人晨朝之時，正首挹氣，九十過經。三十年中靈氣洞徹，虛凝體中，從其項後出上衝天，青赤白色，永不復滅。二萬劫後七月一日，晨朝之時，忽見太平天尊三聖法身，坐在三氣之中。
		爾時，天尊各故真光，心間出光，光初如螢。須臾，遍體內外洞徹，映朗南昌上宮。良久之間，太平天尊道身如光，無有分別，合天炯炯，譬如盛日，但無炎烈，瞻視煥目，光芒射人，不昏不異。足經千劫。是諸真仙在此光中懽娛怡悅，形容反嬰，色如稚子，足蹈虛空，汎若輕雲。真光之力，乃能如是。雖經劫數，心無於悒，以道自娛，都忘其餘。千劫之後，三聖法身忽見光中真仙無數億萬，仰視上方，長跪而立，不敢有言。天尊盡知其意。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　是諸仙人，俱得大通，皆具神交，亦知天尊&#24924;其大眾，廣開法門，慈悲成就，皆得無礙，神通道力，亦能七變九化，達觀諸法。不知天尊千變萬化，能大自在，能轉他人，凡夫之身，不經久時而成法身，天上地下，萬道獨尊。神力無等，不可思議。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span lang="EN-US" style="font-family: New MingLiu; color: #993300">&nbsp;</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #993300">威魔品第十六</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，復有色慾二界六群邪仙八萬四千人性好論議，常於下界較其神力，善習幻化，心意矜高，自號大師，獨行三界，心得五通，壽八萬大劫。聞天尊下降南昌上宮，率其部落，乘駕獅子，經六小劫，上至南昌，思見天尊，欲較神力，校試道術。天尊已知其意，與諸大眾默然不動，坐一龍座，去地七仞。
		爾時，八萬四千邪仙一時到已，仰視聖眾，無心恭敬，亦復不識太平天尊真仙階級，欲登高座，無能上者。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，邪仙之中有一大仙，名曰羅比羅，是邪仙眾中第一道首，變色而言：我是三界大師，獨明禍福。聞有無上大道，而此大眾，何者為尊？爾時，天尊指昭靈真人已為天尊。是時羅比厲聲言曰：子有道乎？昭靈答言：我身無道。羅比曰：子無道術，以何玄法禁此高座？吾欲坐議，即當昇上。昭靈答曰：我此高座，名曰大道慈悲之座。子將此身窮力上之，亦不得昇，忽強昇之，亦終不得。羅比問曰：云何不得昇坐？昭靈答曰：子是下方色慾二界直腳魔邪，假託仙琥。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，邪仙齊舉其腳，悉皆堅直，不能得屈；求欲坐地，亦不能得。是時羅比盡其神力，亢聲說咒。是其徒眾八萬四千空中自撲，隨咒緩急。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，羅比又盡神力，欲動天地，是其徒眾一時倒地，轉身翻覆，求止不得。是時羅比心猶不信，更求與昭靈真人較隱形之法。爾時，昭靈真人大悲聽許。羅比曰：子先隱身。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，宮中聖眾一時俱隱，是八萬四千邪仙連臂空行，不能得見，還復本處，歎未曾有。復須臾之間，大眾儼然，未曾一動。昭靈道君即令羅比合眾隱身。是時羅比竭其威力，變成黑氣。昭靈真人一過吹之，八萬餘魔一時氣靡，猶如死尸，冥然無知。良久之間，道君又微氣噓之，一時俱蘇，各起悔過，信向歸伏。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，道君又以慈力吟拂魔之章，令八萬四千邪仙半生半死。良久，是時邪仙得蘇息已，自覺其身有腐爛氣喘，頓首道前而作是言：不審天尊修學何法，神力如是？壽命幾何？</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　道君告曰：我修無上大道慈悲忍辱之法，身無死地，神力自在。道君以大悲力試而問之，子修何法？住壽幾何？羅比答曰：我修欲界四天神咒，一名如意，足能壽八萬大劫。上壽之中，不過於此。命過之後，隨業受生。而我法中能勤苦行，心得五通。雖有神力，不脫老死；雖達空理，無法長生。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，道君逆知其意，而不答之。又問羅比：知汝法中根本以不？答曰：不知。此事久遠。難可詳究。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　道君告曰：汝此法者，是汝天中崑崙山精，自號四天之主，或稱四天仙王，或稱神王，出此法教化色慾二界邊地眾生。汝之所師，原本如是，非是無上大道自然之法。汝下二界邊地眾生，工一小伎，即號仙人。因此邪仙更相放效，不識大道無上至法。羅比又問：上道幾法？仙有幾品？經名何者？聞有天尊，目未曾睹。而此大眾盡名天尊，復有餘號，盡是上真，亦有下仙。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，真人告羅比曰：上道法一，論其支流，三萬六千種法，元於一道。仙真之品有一百二十級，皆宗天尊。雲篆成文，自然天書，故天經。太平真君虛無天尊常在玄中，以汝凡眼、五通小見，不能得睹三尊真容。我近學道，經數億劫，位登真人。而此大眾皆是上仙。羅比又問：真人神力，尚以無比。天尊威神，應復若為？真人答曰：非汝所見，非汝所聞。數萬大劫之後，應下化世。以汝危命八萬劫壽，不見此時。汝莫問此，非汝所及。汝身腥躁，尸臭無常，欲至洿我天宮，汝當急去，不得久停。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，羅比無立足處，復歸下界。天路遙長，憶初上時經六小劫，此時年尚少壯，猶故遲滯，今轉朽邁，漸無神力，混神迷性，進退無據。相顧悲泣，涕淚交連，辭別真人，遽還慾界，圍遶崑崙，起居邪王，具說遊行之於上界，睹大道真人，示其神力，語其根本。邪王聞之，五神振懾，絕而復蘇。良久醒悟，語羅比曰：止止勿言。諸神聞之，出於人間，傳說我等道術不行。是諸邪仙&#21364;居山南，約水而住，四時八節，或附著人，歌吟哮吼，自號仙王，求索禱祠，修習幻化，遍行下世，自出支流，改制邪法，擅立位號，六百餘種。金闕天尊應運之時，邪仙珍滅，無復遺餘。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		爾時，昭靈道君白諸真人曰：邪仙初來，天尊大聖不自對此下界邪俗。命我小道，示其威神。我乘大道大眾之力，非我獨能威此外道邪仙。塵穢之事，實非所宜。無上大道逗機之時，或應如此，不足異也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，丹霍洞真名曰通玄，從坐而起，長跪請問昭靈道君曰：拂魔之章可記錄不？願見傳授，敢欲修行。昭靈道君曰：此中雖復天真大會，諸有傳受，不敢自專，先當上聞。
		爾時，二真具以因緣，上白太平天尊，告曰：欲威下道妖精，先當左叩金鐘三十六下，而誦威章三遍。其文曰：</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　金鈴電火繫，烈咆憤九元。殺氣流蕩焰粉，萬魔滅種，千妖絕殞，雷父蹈空，霹靂迴風。斬首馘醜，推妖殄根。逆我者滅，順我者存。七星裂血，金神曜電。精刀曜電，玉斧含霜。威兵前驅，何鬼敢當？爭氣者滅，拒逆者殃。上浮紫蓋，下坐金&#29248;。丹霄羅映，日月為光。門據靈蟾，尸衛金芒。五毒藏奸，萬魔滅亡。七真內養，千威外張。魂歸紫闕，魄入丹房。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　天尊告曰：此是太玄內威咒，滅凶殺邪。後學諸仙道未玄極，恐多凶殺，誦此神咒，依儀鎮衛，千邪喪精，萬魔滅氣，神平體安，朗然無畏。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　天尊告曰：上道之法無心自成，不必須咒誦此威章。此是太玄虛靜道場之內威振靈冊，於邪門左叩金鐘三十六下，以召威兵，右擊玉磬一十四通，以集真靈，中建法&#30391;一十二鳴，以聞上帝，生神內列，威兵外張，雙曜入眸，口吐靈芒，頭建七星，足蹈玄綱，玉爐颺煙，身坐金床，萬精滅氣，千妖自亡。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　天尊曰：下土凡人單行此法，不得真要，年二百四十歲，鬼不能害。是時丹霍洞真伏受要言，歡告禮謝，奉而行之。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，丹霍洞真與後來三十七天諸真仙等億億萬眾一時頓首長跪，上啟天尊：兆以夙承餘慶，運遇高尊，賜以慈悲，提&#25658;淪墜，得易凡軀。叨玆上首，濫階玄極，過泰有餘。不揆愚微，轉當忘退心願，停此庇影南昌，待慈尊下世之時，願陪雲駕，晨夕侍衛，執蓋參爐。惟願天尊大悲恩許。辭畢再拜，伏聽教言。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　天尊告曰：大道無親，善善相因。子承願力，何俟多陳。運期非久，數萬劫間，天堂遐曠，任子遊居。下世之時，亦須汝等助宣正法，流化下土。我等三聖各化三界，此時度人，亦乃無數。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，諸真聞天尊垂許侍從，深果所願，歡喜慶快，一時禮謝。爾時，天尊又告後來諸直：汝道猶淺，未達至理。且作一劫入凝神大定，思念都盡。次入忘形大定，應感皆空。次入六虛大定，隨方起應。次入太虛大定，分身萬億。次入動惠大定，能為萬化之根。次入生惠大定，能遍生萬物。次入大慈大定，能長成萬物。次入大悲大定，能藏養萬物。汝能成此八事，然後位登上真，俱號後聖。應為大道差次應運，賜汝尊號。欲隨我下世教化，心不自定，不能生化，真應有滯，不能起感。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，天尊說此語已，即人不動，凝神大定，如本無異。爾時，諸真亦隨天尊入凝神大定。爾時，天尊出此定已，又入忘形大定。是時真人亦隨天尊入忘形大定。天尊出此定已，又入六虛大定。是時真人亦隨天尊入六虛大定。出六虛大定已，又入太虛大定，是時真人亦隨天尊入太虛大定。是時天尊出此定已，又入動惠。是時真人亦皆隨天尊而入動惠。
		爾時，天尊出動惠已，又入生惠。是時真人亦隨天尊而入生惠。天尊出生惠已，又入大慈大定。是時真人皆隨天尊而入大慈大定。天尊出大慈大定已，而入大悲大定。是時真人亦皆隨天尊入大悲大定。
		爾時，天尊出定惠已，即入自在神力，忽而升玄，倒景步虛，一瞬之間，已周三萬六千天中，復歸本處，凝然不動，懷藏三萬六千日月。又於身中開闢三萬六千天門。又於身中登現三萬六千天帝，一一天帝身中各見三萬六千天門。又見三萬六千天帝各有三萬六千侍從，一一侍從各坐三萬六千龍座，一一龍座各廕飛蓋，其蓋高廣，遍覆諸界。須臾之間，復令三萬六千天地一時震動，天雨香花，地涌寶山。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，天尊身中又出三萬六千龍輪，乘三萬六千日月，復歸諸天。爾時，三界地中所有枯骨變起成人，復令衰老，一時反嬰，素鬢歸玄，落齒更生，五藏花敷，耳目聰明。須臾之間，復令三萬六千天中一時風雷大動，甘雨驟流，萬象發生，英華動敷，天灑甘露，玉髓通流，真無凝仙，梵唱清玄，寥亮虛通，響徹無邊。又令應出星宮空列雲房，上凝紫霞，下結金剛，十絕垂天，寶蓋高張，牖開明月，戶映靈芒，白玉為几，金精為床，真宰俠侍，仙童焚香。
		爾時，天尊與諸上真俱為雲房，列坐龍座，鳳唱&#34412;吟，庭舞仙禽，神力萬變，所作隨心。時諸真人歎未曾有。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，天尊告諸真曰：上道之法，力神萬變，未覺經心，定惠虛通，無心故為。心不經而自成，惠不為而自明。強為不明，強作不成。甚希甚微，難可而名。汝大通之日，自應如此。眾真齊起，一時禮謝，諾受要言。天尊又曰：如此神變及以定惠，乃是大道階級之事，已應運化，度世之法，亦法如此。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，天尊知諸真人身心無礙，智力廣大，堪任大事，即與眾真昇入大羅之上，謁請虛無天尊授其上真之任。至億劫之後，應加尊號，而至大羅之上謁虛無天尊。天尊告曰：子道數已極，宜錫上真之任。我各侍至真之司，玉函青簡，刻書已畢。命諸真人讀簡看名，尊號已定。眾真再拜。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　天尊告曰：如此冥默。眾真奉辭，歸於南昌雲房之中。列坐大會，眾真朝慶，七日七夜，天雨香花，振動三十七天。大地之中，應時踴出山岳，而應上天。天地合響，一時稱善。當此之時，太平三尊與諸上真一時入於冥寂大定，天宮闃然，唯有香官使者騰淹&#28895;不絕，足經一劫。一劫之後，天尊又出冥寂大定，入於動惠。須臾之頃，神霧四雰，溫氣八衝，微風颺煙，甘露柔塵。
		爾時，天尊出於動惠，遂入生惠。倏欻之間，萬象空生，雲霧上騰，雷吟電轉，神草含英，鳳嘯瓊林，蓋動霞生。天尊告諸真人曰：動生之法，以應金闕後聖降世之期，非久欲至，十方大聖同為告瑞，非獨我也。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，天尊說此語已，是諸眾聖一時默坐凝然不動，金鑪香花，鬱鬱常然，下降之時，千變萬化。當此之日希有神力盡應見世。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span lang="EN-US" style="font-family: New MingLiu; color: #993300">&nbsp;</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 標楷體; color: #993300">太上大道玉清經卷六竟</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
		<font color="#800000" face="新細明體">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>