<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">






<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
<font face="新細明體" color="#800000">width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</font>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../CMTimages/left.gif" align="right" width="44" height="600"></font></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../CMTimages/right.gif" align="left" width="44" height="600"> 
	</font> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <font face="新細明體">
    <a target="_parent" href="../../../../godking.htm">
    <font color="#800000">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></font></a></font></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO-1.jpg" width="482" height="71"></td>
      </tr>
      <tr>
        <td width="95%" align="center" height="100%">
        <font size="5" color="#008080" face="新細明體">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="5" color="#800000" face="新細明體">正一部</font><font size="3" color="#800000" face="新細明體">(CH08)</font></td>
      </tr>
		<tr>
        <td width="95%" align="center" height="100%">
        <p style="margin:0cm;margin-bottom:.0001pt"><b>
		<span style="font-size: 18.0pt; font-family: 新細明體; color: #993300">
		太上大道玉清經</span></b></p>
		<p style="margin:0cm;margin-bottom:.0001pt" align="left">
		<span style="font-size: 12.0pt; font-family: 新細明體; color: #993300">
		經名：太上大道玉清經。簡稱《玉清經》。撰人不詳，約出於唐代。十卷。底本出處：《正統道藏》正一部。參校本：敦煌</span><span lang="EN-US" style="font-size: 12.0pt; font-family: New MingLiu; color: #993300">P.2257</span><span style="font-size: 12.0pt; font-family: 新細明體; color: #993300">（卷二）；</span><span lang="EN-US" style="font-size: 12.0pt; font-family: New MingLiu; color: #993300">S.5507
		</span>
		<span style="font-size: 12.0pt; font-family: 新細明體; color: #993300">（卷四）</span><span lang="EN-US" style="font-size: 12.0pt; font-family: New MingLiu; color: #993300">; 
		P.2405</span><span style="font-size: 12.0pt; font-family: 新細明體; color: #993300">、</span><span lang="EN-US" style="font-size: 12.0pt; font-family: New MingLiu; color: #993300">P.2341</span><span style="font-size: 12.0pt; font-family: 新細明體; color: #993300">（卷七）；</span><span lang="EN-US" style="font-size: 12.0pt; font-family: New MingLiu; color: #993300">P.2385</span><span style="font-size: 12.0pt; font-family: 新細明體; color: #993300">（卷十）等抄本。</span></td>
      </tr>
      <tr>
        <td width="95%" align="center" height="100%">
        <p style="margin-left: 0cm; margin-right: 0cm; margin-top: 0cm; margin-bottom: 0; line-height:150%">
		<b><span style="font-size: 18.0pt; font-family: 新細明體; color: #993300">
		太上大道玉清經卷之二</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span lang="EN-US" style="font-family: New MingLiu; color: #993300">&nbsp;</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #993300">慈悲方便品第六</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，天尊與諸大聖在於上方空虛之中，以方便故，欲度眾生，以大慈力升入無形太虛大定。是諸仙人雖有通力，不能見，莫知所在，便謂天尊以歸上界。是諸仙人悲惋懊惱，不能自持，各見其身無復威德，猶如死屍；又見所乘之象變成臭肉。於是大眾心中迷悶，無復所知，進退無據，不知何計，各各自定，諦觀因緣，心識蒙朧，不能自曉，如入夢中，見諸事相無有定實。於是諸御仙人謂諸人言：我等福德輕鮮，道力微弱，未能究竟微妙至理，始入初心，道數未足，縱有通力，不能明了。但捨我等先所知見，唯當歸命虛無之中；或當感念，今令我等眾重見天尊。是諸仙人聞聽所說，心中小悟，各各專心存念，歸命太虛，叩頭禮願七日七夜，心不休息，須臾之頃，心中醒悟，如睡得覺。仰視空中，忽見天尊與諸聖眾儼然不動，與本無異。是諸仙人叩頭禮拜，悔過自責，禮謝天尊而作是言：我等大眾積劫以來，修習小見、小聞，分別妄想，迷悶邪見，深淪結固，罪垢深重，自見己身猶如死屍，無有光明，所乘之象變成臭肉，髻中寶珠化成瓦礫。無常變異，迷悶恍惚，如從夢中見諸色像，不能分別。我等大眾不知何計，心自念言，唯當捨我先所知見，歸命大道，憑向虛無，悔過自責，七日七夜，心中忽然平復，如夢得覺，歡喜無量。唯願天尊特見哀愍，令我等眾心中開悟。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　於是仙人言語未了之間，天尊又入光明大定，通身光明，猶如皎日，無有障礙。令諸聖眾各乘羽蓋，坐飛龍之座，在天尊左眉一毫之端。又令諸仙人及十方國土、山陵、河海、城邑、人民俱在天尊右眉一毫之中，而不迫窄。各見天尊而在其前，而說妙法。是諸仙人作此見時，了了分明，心無障礙。又見靈山之中舊住之所近在日前，已經六劫，不能得知天尊神力自在無礙。
		爾時，天尊以一音聲普告眾生，隨其類音悟解。天尊告諸仙人言：汝等諸人睹此道力，心中何如？仙人答日：我等大眾但知聞法慶幸，心無所覺。天尊又言：大道慈力，非真非假，非起非滅，非空非有，非彼非此，無去無來，所謂中道自在之力，大慈悲力，無障礙力。令諸仙人心中安隱，不覺不知，但以聞法，餘無所知。是諸仙人聞天尊所說，心始開悟，合眾彈指，歎未曾有。天尊又告仙人曰：汝等今當知大道威力不可較量，無有比說，於諸餘法，譬如螢火，並於日月；亦如掬水，比於大海。法喜當知，汝等師古先生入道初門，三乘之法，但有名字，無有定實，多說譬喻，說化下根，非是超絕生死，綿綿長存，見身受慶，骨肉俱飛，永為真人之法，身如真金，無有變易；亦如金剛，不可毀壞。善男子，譬喻之法訓化邊地愚癡眾生，中上之人不應修習。千生萬生，流轉苦難，不能超出生死愛河。譬如良地而種梯稗，終不變成粳粱五穀。譬喻之法，亦復如是，不能令人得成真道。善男子，我知汝心局於小法，迷邪失正，故攝汝身，令汝開悟。善男子，汝在雪山雖數百歲，不修大道，終不免死，必墜地獄；雖自號為仙人，實無仙質。汝承宿慶，今得見我，重得開度，是汝因緣，法當受生。善男子，汝來此中，雖得六劫，我以道力，促此六劫以為六日。又我觀六劫猶一瞬頃。善男子，大道威力不可思議，窮劫說之，亦不能盡。於是法喜與諸仙人疑意不了，重白天尊：向蒙天尊垂慈悲力，開悟未聞，未曾有法，心中慶幸，莫所謝。我等蒙昧，局於見聞，便以為極，不能廣知。無上大道深妙祕賾，威神廣大，自在無礙，不可思議。我等塵累未桔，習氣深重，幸逢高會，遭遇良時，釋彼穢邪，仰陪霄駕。唯願哀憐，納受已死之命，便得再蘇塵穢之身，沐浴玄化。於是合眾叩頭流血，伏地良久不起。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　天尊以大慈力故而告之言：汝以六劫之中聞我說法，今猶未悟，是汝垢重。何以故？邊地眾生唯以肉飲血，生食羊馬，遇古先生淘汰滓穢，餘習未盡，使之然耳。
		爾時，天尊又以大悲方便之力，忽令千二百五十白象合為一象；又令千二百五十仙人合成一仙，坐此象上；又令十方國土合成一土，大如微塵，此中人民及諸大眾合成一人，在此塵中微毫之內。須臾之頃，毫間二人見一真人形長千尺，容貌奇特，將諸大聖八萬四千人俱引毫中。二人出於毫端，又從左眉毫端而入天尊先所。大眾三萬六千人又從右毫端二處內外，各無罣礙而不迫窄。九日九夜，心無疲厭，謂如食頃，不覺不知，與本無異。是時二人為聞法故，身心悅豫。天尊又言：善男子，汝等昔日與道結緣，功微業淺，所得通力非是真實。山出美玉，南方有石，亦名為玉。二名相亂，凡夫之人不能分別，不知何者是真玉也。汝號仙者，如彼石玉，非是真玉，有智之人了了分別。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　善男子，如汝髻珠實是魚目，非真珠也。汝亦如是，非真仙也。善男子，汝從今日以後，沐浴道化，除汝塵累，始名真正，始入法流。於是二人聞天尊所說，歎未曾有而作是言：今日有幸，得遇高尊授我真道，令我開悟，悅除煩惱，如蛇脫皮。
		爾時，天尊以大慈力而告之言：汝諸來眾今何所在？於是二人不知何答，各自顧盻，唯見向者真人大聖各坐龍座，唯有一象。又見十方國土近在日前，心中小悟，知是天尊自在之力。天尊以知其意，即告之言：我以道力，愍念汝等罪苦眾生，方便引導，示汝神變，令心開悟。須臾之頃，平復如本。此諸大眾心中亦覺知去來之相，道言如此，自在神力皆是不可思議。非是五通、三乘、七覺、八門、三界之所辯了，事離心想，見聞知覺，非有非無，非起非滅，非因非果，不可言說，不可思議，離諸語言，絕諸視聽，唯一道力究竟，一切諸法皆悉通達，畢竟無復遺餘。善男子，汝等當知我雖作此變化，初中後心未曾覺為變化一相，但以大慈一子之念普度眾生。善男子，我雖度眾生，初中後心亦無度眾生之想。善男子，大道之力、大道之神、大道之化、大道之機、大道之微、大道之虛、大道之無名，不可思議，解脫不可思議，知見不可思議，方便不可思議，造化不可思議，生成不可思議，動用不可思議。善男子，汝等應生希有之心、慶幸之心、難遭之心，成就&#24921;愧，不可思議。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，仙人歡喜讚歎而作是言：我等大眾蒙天慈流霈再造之澤，喜慶之心無以為喻，如披重雲，得睹日月，猶如盲人得見色象，如籠中鳥而得騫翥，如小水魚得遊江海，亦如枯骨而得成人，過泰之慶，巍巍難喻。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，天尊愍之勤勤，授千二百五十人真童之任，今知天下新學道人功過之錄，注記生死。是諸聖眾為因緣故，三萬七千二百五十人俱放身光明，照曜十方無量世界，香花幢蓋，萬種天樂，大地震動。
		爾時，天尊與諸聖眾各坐九色雲龍之座，浮空而去。於是長冥世界之中國王、王子、&#32675;臣、兆民遙見天尊、聖眾昇東南方而去。須臾之頃，流霞四冥，莫知所在。國中男女方始警悟，相顧悲泣，悔過自責。其世界中有一國王，名曰真會，聰明辯慧，而告大眾，作如是言：汝且莫悲，聽我所言。我昔曾聞有虛無之真造化天地，生成萬物，神力自在，幽寥冥寂，行不言之化。我此世界祥瑞如此，必是虛無之真福我此土，使之然耳。我今大眾當報道恩，選覓園中最高勝地，堅立宮殿，香花供養。國內人民聞王所說，異口同音，皆悉稱善，各各解其身中無價寶珠以填此地，取諸香木而作宮殿，高廣嚴飾，百寶裝校，施諸狀座，花香燈燭，種種供養，傾世所有。
		爾時，天尊遙知其意，即放左手掌心十彩真光照曜此宮，晨夕琠，猶如白日，常有香香周流世界，彼土人民時因夢中得見天尊，為其說法，身心明了。夢覺之時，書記文言。一國人民校定勘會，文皆符同，無有異色，故寫此文為自然道經。是時人民轉加精進，國中太平，人民豐樂，壽無中夭。於是國人感此非常效驗，幽明符會，悉皆精進，雖無師匠，自修其心，皆入仙位，漸契微妙，不可思議。
		爾時，天尊三大願之力成就眾生，處化度，心無偏黨。與諸大眾下遊地戶極泉之境，入一小天之中，空虛而住。其天周圍六千七百五十四里。天高一百九十九里。其中化主名無量壽，有三大臣：第一臣名德王，第二臣名捨邪，第三臣名雲音，皆以正法化世，不枉人民。此中男女身長七寸，皆悉辯了，聰明智慧，慈順父母，奉事化主。此天之中，昔古往劫言龍初會。虛無天尊命造化真人、巨靈仙人下此天中，布散無邊，量立靜壇，刻玉簡文，以鎮此天。從以後國人修習道法。承此功德，時有託生中國，改姓易氏，號曰神童，聰明利智。或以一身、二身，不過三身，應遇天尊而得濟度，長生不死。
		爾時，法喜與千二百五十真童疑意不了，從座而起，前進作禮，上白天尊而作是言：不審天尊言龍初會之時，今經幾劫？虛無天尊命大造真人布散元氣，化成萬物，微妙之理，以何法為宗，頓得如此自在無礙？唯願天尊憐愍不達，誨以未聞未曾有法。於是天尊愍其慇蔥，即告之言：善男子，此會之時甚自久遠，經百億大地微塵之數，不可計劫，唯道與道乃能知之。五通神人以此為久。我今所見未過俯仰瞬速之間。汝欲知者，其義如此，元氣之道非汝所聞。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，法喜與諸大眾重復叩頭，上白天尊言：弟子出生穢土，習業不淳，蒙昧愚迷，布逢良匠，守偏方小，見局湫隘，心靈分謝重昏。何期披霧，日無私照，鏡朗幽冥。道不私恩，念流一子言龍初之會，以奉&#20915;疑元氣之宗。願垂開示，冀得咀嚼甘露，沾洽雕朽，降以靈符，反生枯骨。弟子合眾慶幸，過泰有餘，不期驂御霞猋，聳身玄闕，沐浴恩化，心忘止足，知進成愆。願垂赦宥。出此語時，合眾悲泣，地為震動，日無精光。上方空中有如龍吟。一切人民、蜎飛蠢動皆悉悲鳴，草木&#39014;&#38983;，金石失潤，香雲徘徊，凝結虛空。神風滂渤，和氣不暢。於是真童感動天地，異類悲鳴，一國男女助為啟請，傍欲聞法。
		爾時，天尊愍其感動，放千光明，從口中出，照曜諸天，處處洞徹。天雨香花，萬種音聲空中自作；日月重輸，和風拂塵，仙花薦地，霄蓋羅天，神鐘寥朗，真儀四陳，龍麟騰曜，師子微吟，瓊鑪焚香，真童散煙，天地告瑞，異類同心。十方國土朗然而見，諸天大聖乘空而來，下界神人涌地而出，俱集此天。及諸天神、地祇、山海諸王、眾獸之王皆來會所而聽說法。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，天尊謦欬彈指，而告之言：善男子，汝所問元氣之道，以何為宗。汝今諦聽，吾為汝說。善男子，汝今當知元氣之道，祖於虛無天尊，空生自然，綿綿長存，化生元氣，元氣生太極，太極生天地，天地生萬物。善男子，元氣之道其妙如此，故大道無名，元氣無形。以無名故，動用無極，流變萬化，有情無情稟道而生。人寶元氣，故能長存。元氣為神，與氣合并，能入無形，與道合真。善男子，萬類不同，元氣一裡。譬如大海，流澍無極，任人取用，隨其灌溉。有智之人深鑿溝渠，以導其流，則澆灌無極。愚癡之人執持漏器，詣於河海，隨漏獲潤甚少。或有盲人都不見海，無所受潤。善男子，汝今當知水性不動，潤有深淺。元氣之道，亦復如是，不可思議。
		爾時，一切大</span><span lang="EN-US" style="color: #993300">‘</span><span style="font-family: 新細明體; color: #993300">眾聞天尊所說，心開意解，皆悟無形微妙之理。是時天地山川，天神、地祇、蛸翹蠢動悉皆同聲合響，猶如雷震，而作讚曰：大道無生滅，元氣不終休。失之永朽爛，得者長遨遊。俯看六合內，漂沉生死流。仰盻霞中人，蕭然無有憂。是時空中作此讚已，須臾之頃，天上有五色流霞結於空中，去地百丈，自成雲篆八會天書，字方一丈，八角垂芒，光彩煥爛，洞朗虛空。大眾人民仰視天書，恭敬禮拜，悉皆同聲而作是言：此是天尊自然真氣應感真童元氣，變化而成此文。我等唯聞天書，目不曾睹，今日幸會，不期得見。不審天尊，我等塵穢，得寫天書、讀誦以不？天尊答言：此是大道威神之力應變所成。汝等欲得傳寫真文龍章鳳篆，供養禮拜，專心誦念之者，應先受戒鍊行，離諸塵穢，然後書寫，受持讀誦，一如戒言。於是大眾聞天尊開示，歡喜踴躍，信受奉行，作禮而去。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span lang="EN-US" style="font-family: New MingLiu; color: #993300">&nbsp;</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<b><span style="font-family: 新細明體; color: #993300">言龍中劫方便度人品第七</span></b></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，玉清天中金闕天尊與諸大聖微塵之眾具大慈悲，皆以六通應變自在，神力無礙，綿綿長存，無始無終，神契機微，精感密妙，常以一道化成億兆，隨類動用而得長生。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　是時天尊以大慈力，常以法雷而警眾生，令其覺悟。常以大雲等覆眾生，令不孤露。常以法雨潤洽眾生，令無渴乏。常以慈風搖動眾生，令立信根。常以慧日而照眾生，令不昏冥。常以舟航廣作津濟，攝生理具，運載無窮，長養覆護，為作導師。慇懃教授，譬如父母，一念諸子，善以珍寶，隨其取用，心無吝惜。眾生不知，反更怨咎，失道敗德，興作仁義，隨業流亡，而不知返，迷沒邪逕，不行正道，各執異端，五內攻劫；隨逐惡黨，六賊外爭，愛塵覆蔽，惱結增長。為一我故，造三種業。漸漸滋多，以至十惡。百福遠離，死入九幽，備受眾苦，從恩愛生，不能了達，甚可憐愍。不忍放捨，是故慇懃種種誨示，提&#25658;引接，令不邪僻。
		爾時，天尊與諸大聖哀念眾生，猶如慈母顧愍其子，雖遊士方，必赴其念，&#23557;應歸還，飲食覆護，乃至長成，猶不捨離；況于童稚，晨夕孚乳，隨其時節，感其願念而無差失。是時言龍中劫之後六百萬歲，四天之下，人民福盡，天地崩壞，&#28798;氣蔽天，日月不明，星辰失度，風雨不調，天地震動，河海水臧，金石焦枯，泉源乾竭，處處坼裂，山崩鬼哭，藥草不生，樹木凋落，百穀不實，黑風發屋，吹起沙石，相擊出火，遍燒山澤；有十萬惡鬼各將徒黨無數億萬馳走天下，口中出火，噓瞎人眼；飛鳥墮落，六畜自死；又有四大蟒蛇身長六百萬里，圓繞崑崙，張口四向，其蛇鱗中又出百億小蛇，四散進走，毒氣猛烈，噬中人身，登即爛壞。如斯苦惱經六百年，眾生困苦。
		爾時，天尊與諸大聖眾數如微塵，以玄化元年，歲在辛卯七月十五日，日中之時，於玉清天中雲官之內，俱放神光，照曜下界，四天之境，其光流變無數億萬，一一光中各有道境，無邊廣大；日月星宿、山川城邑、樓臺宮闕，非常華麗。一一城臺各有泉池周巿圍繞，其池之中涌出金蓮寶花，微風吹花，出妙香氣，遍滿虛空。其花高大，出於玉清。一一花中各有龍座浮在花間。一一座上各有天真大聖演說妙法。泉池四邊周&#24064;寶樹，蘇牙琳碧，瓊枝玉條，偃蓋廕遍覆世界，七寶華葉夜光珠寶。常有微風吹動寶樹。其樹葉間出妙音，聲中演出空洞自然梵唱生神寶章反魂之篇，以和三氣，生化萬物。其空虛之上有凝光九色結成寶蓋，彌滿世界。其宮臺之下有七氣浮空，以承宮殿。其宮四邊玄虛之中皆自然音樂，寥亮清徹，非常和雅。臺中各有真人吟詠凝胚混化之章，生長萬物，消滅&#28798;害。
		爾時，天尊大微塵之眾以十月十五日日中時，俱從玉清天中雲宮之內浮空而下四天之中、晨星之上。中斗寶車以捧神足，東斗扶左，西斗扶右，北斗為傘，南斗為杌；日侍其左，月侍其右。華蓋垂蔭，香雲四冥，神風調虛，甘露流津，天地復位，山嶽涌成，源河涇流，苦海變清，四氣和調，三景齊明，枯骸成仙，垂化得生，百穀豐熟，天下太平；邪魔喪精，真道流行，&#32675;兇變善，人神守貞。蕩蕩大化，難得而名。
		爾時，四天之下國王、王子、&#32675;臣、妃后及諸宰官、萬兆男女，人及非人，各各仰視上方空玄之中，遙見天尊真儀煒爍，神彩澄朗，光明暉煥，尊顏彪炳，寶蓋彌天，長幡飄颻，&#34412;鑪揚煙，神香反魂，萬籟齊唱，仙樂同音，咸乞眾生深識業緣。是時諸人睹此奇特，內懷&#24921;媿，而欲禮謝，心疑道遠，恐不上達，私心願念，請高尊大聖霄駕下臨穢土。各住其居，迴心上方，叩頭禮願，流血灑地。九日九夜，燒香散花，願念不絕。人皆疲困，精神恍惚，如夢中事，雖極不怠。天尊感其意故，即於上方分身百億，俱坐雲龍之座，各見其前隨其類音而為說法，皆令留悟，四天之下，如一不異。時有四天人王須臾萬頃，又復各各皆聞天尊在其心中而說妙少，身心欣悅，快樂安隱。雖自忻幸，未能了達，各各作禮，請問天尊心中法音因緣本起，而作是言：我等諸人過泰之慶，得見天尊降臨下土，賜我妙法。荷負慈尊恩造之澤，深自&#24921;媿，不知所謝。又聞心中而出法音，身意泰然，欣樂安隱。不審此事是何因緣？
		爾時，天尊答人王曰：善哉善哉，善男子，汝等當知無上大道威神之力不可思議，無所不在，何獨心中而有法音，乃至支節、毛孔之內及以天上地下一塵一介皆有道氣。善男子，汝等人王應深&#24921;愧，心中法意，琣袸[察，除汝邪見，除汝異念，除汝躁求，除汝貪愛。以道沐浴，滌盥塵累，常行大悲，恭敬供養無上大道，持戒布施，忍辱精進，煩惱垢盡，道性妙光顯見人中。是時四天之下一切諸王及其人民同時各見天尊慇懃教誨。良久，攝念身心不動。須臾之頃，各見大悲天尊與諸聖眾同時建心幢蓋，無數億萬，從其心中、支節、毛孔、皮膚之問安庠而出。幢蓋高廣，彌滿世界。
		爾時，大悲天尊以此幢蓋，引諸眾生往四天之中崑崙山上，止虛空中，去地萬仞，入一微毫之內，與諸大眾儼然而坐，九日九夜，神光朗徹，照曜虛空，大震雷音而說妙法。其音遠聞，遍於十方，靡不周遍。普告眾生而作頌曰：大道常慈悲，愍念諸眾生。至法普開化，能行與未行。我本無心相，推運立形名。今當恣汝問，應念即教令。權實無二慧，玄寂一真精。元氣廣流布，無情及有情。
		爾時，大悲慈尊說此語已，與諸大眾默然而坐。爾時，東方始青天中諸天子等，無意天子而為導首，與其眷屬九億大地微塵之眾，為聽法故，齎青天之寶，供養之具，燒香散花，作諸天妓樂，乘天宮殿，建持青節、青幢、青幡、青蓋、青霞之坐，坐高極頂，蓋覆無邊，浮空而至。乘道威神，入微毫內，圍繞讚歎，禮拜問訊，陳列天儀供養之具，&#21364;坐東面儼然不動。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		爾時，次有南方丹天之中諸天子等，焰光天子而為導首，與其眷屬八億大地微塵之眾，為聽法故，&#36075;丹天之寶、供養之具，燒香散花，作天妓樂，乘天宮殿，建持丹節、丹幡、丹蓋、丹霞之座，浮空而至。以道神力入微毫內，圍繞天尊歌頌讚歎，作禮問訊，陳列威儀供養之具，&#21364;止南方儼然而坐。
		爾時，復有西方皓天之中諸天子等，素真天子而為導首，與其眷屬六億大地微塵之眾，為聽法故，齎皓天之寶、供養之具，燒香散花，作天妓樂，乘天宮殿，建持素節、素幢、素幡、素蓋、素霞之座，浮空而至。乘道慈力，入微毫內，圍繞天尊歌頌讚歎，作禮問訊，陳列威儀、供養之具，&#21364;止西方，儼然而坐。
		爾時，復有北方玄天之中諸天子等，冥慧天子而為導首，與其眷屬五億大地微塵之眾，為聽法故，齎玄天之寶、供養之具，燒香散花，作天妓樂，乘天宮殿，建持玄節、玄幢、玄幡、玄蓋、玄霞之座，浮空而至。乘道慈力，入微毫內，圍繞天尊，歌頌讚歎，作禮問訊，陳列威儀、供養之具，&#21364;坐北方，儼然不動。
		爾時，復有八海大神、龍王水帝為聽法故，乘大波濤，洶涌滔天，以道神力，浮空而至，居毫四方，猶如大雲。次有五帝、地衹與其眷屬五萬億大地微塵世界，其中各有山陵、河海、國土、人民，一一世界具足諸有，乘道威神，為聽法故，具來會所，在微毫外，與八海神王重立虛空，湛然而止。
		爾時，中天大聖元皇道君虛無天尊為影響法故</span><span lang="EN-US" style="font-family: New MingLiu; color: #993300; background: lime">#1</span><span lang="EN-US" style="font-family: New MingLiu; color: #993300">
		</span><span style="font-family: 新細明體; color: #993300">
		，與十方大聖無數億萬來會空中黃雲之上，去此微毫五百餘仞，二會之所陳列以畢，於是中央道君即呼神風激籟，演出空洞微辭、步虛靈章，以會眾真三萬七千種契，九十九日吟詠始畢。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，玉清大悲天尊於微毫之中，即命太微中仙九億萬眾揮反魂拂魔之章六萬四千八百四十二契陰生之曲，調理&#32675;數八十八日，眾音乃畢。
		爾時，天尊成就二事，委曲畢已，與諸聖眾默然而坐。是時八海大神與五帝地衹忽懷疑惑</span><span lang="EN-US" style="color: #993300; background: lime">#2</span><span style="font-family: 新細明體; color: #993300">，生不信心。天尊知其疑惑，即以慈力令此地水互翻互覆，七反上下。復令此大地震動坼裂，碎成微塵，倏忽之間，還令合聚如一芥子</span><span lang="EN-US" style="color: #993300; background: lime">#3</span><span style="font-family: 新細明體; color: #993300">。又令八海波濤四散，忽然乾竭，其水帝、魚龍皆悉露形，須臾之頃，令此八海成一滴水，大如鍼鋒，吹著空中。倏欻之間，復令平復。時地衹與八海大神睹此威力變化自在，悉皆自失，雖乘道力，未能辯了諸法性相。何以故？地水體陰，神心不聰，是故不達。久久之間，神心小悟，即於毫外北方禮悔自責，五體投地，猶如山崩，通身血見，悲泣良久。於是地衹自天尊前而作是言</span><span lang="EN-US" style="color: #993300; background: lime">#4</span><span style="font-family: 新細明體; color: #993300">：臣以冥生窈靄，職當持地，濫知九土，未嘗遲息，乘道正氣，生育萬物，助善興化，不敢有勞，為諸塵故，不能達道。惟願天尊大慈憐愍。言畢悲泣，不能自持。次及八海大神、龍王眷屬、水族之類，其數無量。驪珠龍王性最聰敏，為諸水神唱導之首，淩波而出，上白天尊而作是言：臣以多幸，職掌水府，濟度舟航，下潤一切</span><span lang="EN-US" style="color: #993300; background: lime">#5</span><span style="font-family: 新細明體; color: #993300">，助道興化，蕩垢滌塵。雖有微勞</span><span lang="EN-US" style="color: #993300; background: lime">#6</span><span style="font-family: 新細明體; color: #993300">，心無恃賴，日夜沉溺，漂沒波濤，麤身巨大，無由輕舉，與諸濁氣相繼。然以見聞狹劣，未造玄微。翹仰至尊，積有年歲。今乘道神力，為欲聞法而來會此，微毫之外，而不得入。心自孤疑，不能&#20915;定。惟願天尊大慈悲力，賜見接引，令得入微。言畢自責，濆薄溢潰，波浪滔天，悲嗟沸涌，黯然而出哭聲，哀歎悲切，流慟苦毒。須臾之頃，一切河海悉皆血沸，五帝地祖震動大地，同其悲苦，金石流淚，草木擁霧，源泉逆流，大地出聲，殷殷如雷。地中眾生心意戰慄</span><span lang="EN-US" style="font-family: New MingLiu; color: #993300; background: lime">#7</span><span style="font-family: 新細明體; color: #993300">，目不能瞬，飛鳥墮落，走獸自撲。五帝地衹兩眼流血，遍灑大地。地及河海一時變赤，猶如丹霞，足經八月而色始變。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，復有諸大神王，天神、地神、電神、雷神、風神為聽法故，飄動風雷，霹靂剛堅，驚作深蟄，傾拔諸根，吹去埃塵，來會四方，空中而止。爾時，復有地中雜類諸王，大山之王、香樹之王、神藥草王、魚王、龜王、鳥王、馬王、牛王、師子之王、風獸之王、猛獸之王，天麟、天禽、天馬、天鹿，如是諸王皆隨大地來至會所，耳雖聞法，口不能宣，見諸神精悲號苦惱，皆悉哀鳴，眼中流血，各各伏地而不能起。
		爾時，天尊愍諸神精沉滯穢濁，不聞正道，悲苦如此，即以雷音而告之言：善哉善哉，汝等今當知此會之所、本起因緣之事，以言龍中劫之後六百萬歲，天地福盡，&#28798;害興作，我不忍見，與諸大聖臨四天下，保鎮劫數，更生萬物</span><span lang="EN-US" style="font-family: New MingLiu; color: #993300; background: lime">#8</span><span style="font-family: 新細明體; color: #993300">，應運度人，故來會此。我以自在神力，令汝等來。汝今當知此會大眾皆是十方天地無量道境來入毫中，尚不迫窄，而汝等眾唯乘五萬億大地微塵世界、八大海水，何足為多？疑此毫中不能納受，是汝神精濁惡邪見，志度</span><span lang="EN-US" style="font-family: New MingLiu; color: #993300; background: lime">#9</span><span style="font-family: 新細明體; color: #993300">狹劣，未能深信無上大道威神之力。汝欲來入此毫中者，應除雜想、煩惱、恩愛、貪嗔癡等顛倒邪見、種種疑惑、塵勞覆障，斷諸結習，乃能入微妙之會。若必存見聞，分別善惡，怨親憎愛，繼有縛著，永不得入微妙會中。
		爾時，天尊以方便力，為降伏神精而告之言：汝等眾精罪業深厚，濁惡垢滯，未得入此微妙會中。汝應思共遠塵離垢，當來見我。天尊說此語已，即從毫東雲門之中出見，左手團此大地，和以海水，如一芥子，擲向上方空虛之中，經八萬大劫，湛然不動。
		爾時，天尊在此毫中為諸大眾說微妙法，經八萬劫說訖已，乃於上方虛空之中接取芥子，安著毫端，還令大地大海平復如本。地衹、水帝、人王、兆庶、一切眾生都不覺知。
		爾時，天尊知此諸神心中未悟，即見大身滿虛空中，從毫左邊安庠而出，以一鍼鋒，乘此大地及以大海引入毫中，安著北方玄虛之中。譬如大空有一微塵，都無妨礙。是時八海龍神與諸地祇入毫中，圍繞天尊，窮劫不&#24064;。又以飛行，亦不能&#24064;。方始覺悟，歎未曾有。其大地之中，國王、臣民、異類之屬從地入者不覺不知，無去來相。此毫之中有無邊道境，天天相次；一一道境備諸所有天地日月、山川河海、國土人民無數億萬，總有三萬六千人天種性。時有中桹之人一萬二千種，中有一長者名曰慧命，與諸大眾睹此神力，心意不了，互相&#25658;獎，來至會所，恭敬作禮，上白天尊：不審天尊初從天中下降之時，宮闕城臺、高妙樓閣及蓮花之中，天尊大聖并初聞道之人，其身心之中各有天尊演說妙法，及慈悲天尊從其心中安庠而出，寶樹周&#24064;自然天樂，及此微毫之中，國土城邑、幡幢寶蓋，座座高妙，種種變化，奇特如此。不審是事為有常邪，為無常邪？</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　天尊答曰：善哉善哉，善男子，汝當諦聽，吾為汝說。我從天中下降凡夫，應變七種微妙之事。汝今當知無上大道常以七覺聖道而下化世，以應自然微妙七氣，以成七變之法，以世有限，故大道應之以名數，所言名數，皆應自然微妙之法。善男子，汝所問此妙致，為有常邪，為無常邪。善男子，汝等當知，大道之法無生無滅，云何問常之與非常？善男子，大道神力無種不為，無所不在，無所不適，無所不應。真化無窮，凝神深根，俯悼&#32675;品，應化官殿，小小因緣，不足疑問。欲有即有，欲無即無，欲常即常，欲斷即斷。以道神力，無所滯礙。又問蓮花中天尊是我真氣，流布廣大，還是我身</span><span lang="EN-US" style="font-family: New MingLiu; color: #993300; background: lime">#10</span><span style="font-family: 新細明體; color: #993300">，非為他聖。又問初聞道之人，身心之中出妙法音，此是人王第一聞道，深信淳熟，不受諸有。即此之身而為法身，百骸九竅俱受道氣，此人之身與道不異。會中諸人亦復如是，是故大道慈悲，見其身中。善男子，汝又疑此微妙會中種種奇特。汝今當知，而我大道以此毫中為一道境，以一道境為無量道境，道境亦常。何以故？凡夫之人謂之無常，常道大聖故名之為常。何以故？凡夫者壽命不定，以不定故，即謂大道為非常道。常道大聖長存綿綿，明了常道。善男子，汝今當知，若為凡夫說常道者，心即狐疑，顛倒邪見，增長不善。是故大道隋緣逗機。何以故？下界凡夫多有不同，心性各異。上品聞道，專心修行，身得真仙，永不退轉，為冥說常。中品聞道，未能淳信，心有上下，或為說常，或說無常。下品聞道，誹謗橫起，為說無常，示見亦爾。微妙眾中，天真大聖名之為常，所說之法或常、無常。何以故？天真大聖為此會中諸魔鬼神及雜類眾生所說之法，名為無常。善男子，微毫亦爾。凡夫之人不見常道，不達妙理，不能得至微妙真際。雖乘道力，暫入精進，恐後退墜，名之無常。天尊大聖心無結縛，出虛入無，常不滯礙，名之為常。善男子，妙道威力不可思議，以不可思議故，能令十方天地一切所有盡入毫中，無有迫窄。善男子，無上道力若可思議者，則天地萬物不能得入微妙會也。善男子，汝等當知我諸聖眾能入會者，皆是住不可思議、解脫知見。何以故？入此會者，亦非身入，亦非心入，亦非身作，亦非心作，亦非理入，直以大道慈悲忍辱之力而能得入微毫之會。
		爾時，慧命長者與其眷屬一萬二千種人微塵之眾聞天尊所說，心開意解，重復禮謝天尊而作頌曰：</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">稽首冥慧虛無尊，稽首歸命重玄主。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">裁成天地無得稱，悉為眾生作恃怙。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">慈濟五道轉輪魂，哀救三塗地獄苦。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">歸命金闕天中尊，歸命六度慈悲父。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">歸命玉清無上真，以離生死長綿綿。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">出有入虛無所待，能令枯朽變成仙。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">千劫萬劫難一遇，為眾廣說業因緣。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">迴骸起死永長存，使我形神無變遷。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，慧命長者說此頌已，舉體投地，禮謝天尊而作是言：不審天尊成道以來，于今幾劫？修何功德？巍巍如此，修何業緣而得不死？以何功德濟地獄苦？</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　天尊答言：我成道以來，如十方天地微塵之數，不可計劫。譬如虛空，不可度量。善男子，我修大慈大悲，願度眾生，常以忍辱柔弱，不失中和，故能不死，常以六度而濟地獄。善男子，我雖成道，猶故不離慈悲忍辱，而&#20917;凡夫。於是慧命長者與其眷屬一萬二千種人俱聞天尊所說，慶快歡喜，重復叩頭，稽首天尊而作是言：我等宿福深厚，生逢道化，面睹慈尊，耳聞法音，心先暗昧，領受祕要，多所忘失；雖以愚蒙而心好道德，恐身朽邁，不得久留，常慮一旦奄同螻蟻，身謝長冥，無由見道，一失命根，萬劫流轉。幸逢高聖，願得濟度，乞受長生久視之道。唯願慈尊賜垂生活。說此語已，五體投地，自叩悲泣，遍體流血。天尊默然而不許可。於是一萬二千種人微塵之眾悶絕擗地。
		爾時，天尊愍之勤勤，自起引接，良久乃蘇。天尊告曰：子等諸人往劫以曾供養虛無真仙、道德眾尊，慶流今身，名著左契。又復我等法眾劫劫下化，是因緣與我相遇。子當勤心，屏除雜累，退齋思失。三月後來，我當授子真道長生之要。諸人聞說，歡喜踴躍，禮謝天尊，各還其家，洗除塵累，內外清潔。三月訖已，各&#36075;香花、供養之具，來詣會所。是時會中微塵世界所有國王、王子、臣民、男女不可計數，聞慧命長者欲請道要，皆各同聲，上白天尊而作頌曰：</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　冥契本無偏，隨機應業緣。願得長生道，散著我心田。六度清源水，流澎無涯邊。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　是時大眾說此頌已，一時伏地，同請受度。爾時，五帝大魔見此諸人伏地請法，各奏弦歌&#30391;樂，良久乃止。於是青帝大魔而作頌曰：</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　修道須積功，入試由天魔。莫令身缺犯，勞我空中歌。倏欻收汝形，誰能奈我何？先當遣所欲，盥漱名山阿。勿作塵中人，遑遑逐世波。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">　　赤帝魔王頌曰：</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　炎宮映丹霄，朗朗光氣浮。邪風&#30391;濁塵，氛氛長不休。我界難可度，臨去及淹留。功過自分明，非魔強欲求。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">　　白帝魔王頌曰：</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　銀宮出太虛，圓羅燭夜暉。萬遍演靈章，遊魂逐氣歸。背道入冥墟，苦霧長霏霏。恩愛喪精神，沉骸絕望飛。我界不肯度，令魔空堳s。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">　　黑帝魔王頌曰：</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　玄滋秀瓊根，玉液練真儀。落景迴扶桑，形神長不衰。何事叛道德，朽爛常懷悲。六天誰欲保，臨安反更危。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">　　黃帝魔王頌曰：</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">雲宮窈窕出丹霄，浮空飛蓋上初朝。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">密契靈源騰六氣，虛中真宰自相招。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">鬱鬱天衢雰紫霧，詵詵玄路上霞猋。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">孰知我界沉淪苦，何事躊躇不肯超。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">世自依依入長夜，非關魔眾強相邀。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　是時五帝大魔唱此歌已，各放身香，以薰眾人；又奏邪音五百餘種，以惑眾心；又建邪幢以亂眾目；或作美女，種種相邀；或作異相，非世所識；或出身光，照曜百里；或出惡聲，聞者毛&#31466;；或頭上出火，或足履虛空；或入地中，或變形老少，善作幻惑，氣息衝人；或以身觸人，或化作人形，或作人親識故舊，種種諂媚；或入人身中，令人得定，眼能洞觀，心知二世生死業緣。威儀殊特，善說法要，惑亂人心。於是此會大眾以道神力，專志不散，魔不能敗。須臾之頃，五帝大魔與其眷屬攝其威神，卻北面立，侍從天尊，為聽法故，儼然不動。
		爾時，東方始青天中諸天子等為聞法故，歡喜踴躍，以道神力并助贊成後學之人</span><span lang="EN-US" style="font-family: New MingLiu; color: #993300; background: lime">#11</span><span style="font-family: 新細明體; color: #993300">，令其堅固。而作歌讚，以暢其心，令得真道，而作歌曰</span><span lang="EN-US" style="font-family: New MingLiu; color: #993300; background: lime">#12</span><span style="font-family: 新細明體; color: #993300">：</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　扶桑啟初暉，鬱鬱吐青牙。神氣浮圓羅，靈禽曜紫霞。自得長生道，冥寂至真家。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">　　次復南方丹天之中諸天子等而作歌曰：</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　炎氣浮丹天，真光秀神符。飛霞煥八瓊，靈液化霜珠。九光暉寶器，流彩曜玄都。塵劫如瞬頃，形魂終不枯。昇身入太微，九祖出長塗。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">　　次復西方皓天之中諸天子等而作歌曰：</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　玄真駐頹景，落照反初暉。靈液灑金津，欻被流霞衣。蕩蕩歸上帝，雰雰登紫微。控駕神光遊，合體長仙飛。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">　　次復北方玄天之中諸天子等而作歌曰：</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　旋綱蹈神足，魂魄輔真精。右扶白元尊，左衛常無英。玄液吐靈津，芒霞逐月生。令汝調年子，不衰亦不傾。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，諸天子等為聞法故，饒益眾生，方便助道，開發大化，度脫有生，證成道果，演說歌讚，自然之音，以授後學成真道者。尋誦思惟，密求真契而不妄泄，必得成道而不疑惑。說此讚已，各還本座。
		爾時，上方中央大聖元皇道君虛無天尊與諸聖眾為影響法故，證成大信，護念受生之人，令其真正，攝除亂意，身入道流，永離生死，故來上方空中而住，與微妙會中玉清天尊同神合契，應化下土，正定天元，劫劫示見，非獨今日。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，虛無天尊為度人故，與十方大聖微塵之眾、一一聖眾各乘天宮殿，從上方空中而下微妙會中，在大悲天尊左邊，同一座坐，其座高廣，上極有頂，彌滿十方，以慈悲力，令此微毫本相不動，毫中大眾亦不迫窄，如本無異。
		爾時，二尊身相光明，有踰初日，是諸聖眾亦復如是。為欲度眾生故，見大慈悲方便之力，令諸聖眾足下出光，千變萬化，漸漸通身貌體洞徹，猶如水晶，攝諸天地、日月星辰、山川河海、國土人民、一切眾有，盡昇大悲天尊左足之趺、一毫之端。須臾之頃，又升虛無天尊右足之趺一毫之端。須臾之頃，又升空中，去地九億萬里，正對虛無天尊金吻之邊。是時天尊以微噓香氣，是諸天地碎成微塵，遍滿虛空。又令合聚，平復如故。須臾之頃，又令諸天大地人民昇虛空中，正對大悲天尊之前。天尊以道神力吹此天地，令日月星辰、山川河海、城邑人民、鳥獸合成一體，大如芥子，圓明皎徹，堅入金剛。須臾之頃，還令昇入虛無天尊左手之中、掌文之內，變成光氣。光氣之中有四種氣色，所謂清、濁、白、黑，於天尊掌文之中漸漸分別長大，清氣為天，濁氣為地，白氣成日，黑氣成月。日為陽精，月成陰精，化成男女，萬物因此化生。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，眾中諸天子等睹此神變，歎未曾有。於是東方始青天中無意天子為眾生故，從座而起，前進作禮，上白天尊而作是言：不審天尊以何因緣作此神變？復以何緣壞成天地？復以何緣令物入無？復以何緣令物出虛？弟子識淺，不達至理，願從天尊得悟妙致。惟垂哀愍，誨所未聞。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，虛無天尊以頌答曰：本為人福盡，來降四天下。真體本常寂，為物應虛假。變化憐有生，哀歎不能罷。劫至天地壞，成之由我身。不忍見此苦，下世見威神。令物反歸根，方當信業緣。塵濁自空無，任道成真仙。眾累既消盡，清澄不受餘。永斷生死道，蕭然出太虛。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 新細明體; color: #993300">
		　　爾時，天尊說此頌已，告諸天子言：善男子，汝等當知度人之法，不得輕易。以道慈力，先當為其示見種種神變，降伏其心，觀其機根，而為作法。我常哀愍，引之左手，雖示吹噓，不令驚恐。我雖示此種種神變，天地萬物本性湛然，常在不動。我亦未曾強為神變，直以一道一法、一慈悲力為眾生，隨其根性，見種種法，而此法性實非種種。善男子，汝今當知度眾生法亦有多種，天尊大聖神力自在，方便濟度，令其不覺，所謂大道方便藏用。世間凡人，助善與化，宣揚道法，要須文字語言譬諭。若不爾者，無從得信。善男子，我今度此會中一切男女，皆令受生，著之左契。此眾得道，我以&#28508;運生氣使其不死，攝諸魔試，以除其亂。
		爾時，慧命長者與一會大眾聞天尊所說，心開意悟，皆得六通無上道果。是時五帝大魔睹天尊道力，身心變善，與其眷屬前進作禮，上白天尊：我等諸鬼受報不幸，生隨邪道，不得自在。或為天地所使，遊四天下，行諸毒害；或為&#31994;過所侵，注記罪簿，試初學人，保舉真正。役役之勞</span><span lang="EN-US" style="font-family: New MingLiu; color: #993300; background: lime">#13</span><span style="font-family: 新細明體; color: #993300">，不敢言極。直以身體腥躁，形骸醜陋，私心好道，日夜&#23557;責，悔過&#24921;愧，欲從天尊求乞生化</span><span lang="EN-US" style="font-family: New MingLiu; color: #993300; background: lime">#14</span><span style="font-family: 新細明體; color: #993300">，得入道流，遠離魔形，即死無恨。惟願天尊開道之恩，廣濟無限，人神不隔，咸蒙度脫。說此語已，踴上空中，高六千丈，放身投地，遍體流血。如是諸魔一時氣絕。天尊愍之，良久，即命侍香金童焚返魂之香以薰諸魔。又命太和上仙布散生氣；又命六甲直使與魔陰生之符；又命主生道君呼魂召魄；又命易形道君改魔之身。如是良久，諸魔蘇息，形神變易，精爽清和</span><span lang="EN-US" style="font-family: New MingLiu; color: #993300; background: lime">#15</span><span style="font-family: 新細明體; color: #993300">，心識淳朴，具大慈悲，位登道分，逆照未來九萬劫事</span><span lang="EN-US" style="font-family: New MingLiu; color: #993300; background: lime">#16</span><span style="font-family: 新細明體; color: #993300">。此皆神符之力使之然也。侍從天尊禮謝受生之恩，踴躍歡喜。於是天尊錫諸魔等五億萬眾入靈人之任，令其進元上道法。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span lang="EN-US" style="color: #993300">&nbsp;</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span style="font-family: 標楷體; color: #993300">太上大道玉清經卷之二竟</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span lang="EN-US" style="font-family: New MingLiu; color: #993300">&nbsp;</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span lang="EN-US" style="font-size: 8.0pt; font-family: 新細明體; color: #993300">
		#1</span><span style="font-size: 8.0pt; font-family: 新細明體; color: #993300">「道君虛無」，敦煌寫本<span lang="EN-US">P.2257</span>，「君」作「居」，誤。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span lang="EN-US" style="font-size: 8.0pt; font-family: 新細明體; color: #993300">
		#2</span><span style="font-size: 8.0pt; font-family: 新細明體; color: #993300">「惑」，道藏本原作「貳」。<span lang="EN-US">P.2257</span>作「或」。據後文「天尊知其疑惑」，應是「惑」之假借或偶脫下部。今據改。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span lang="EN-US" style="font-size: 8.0pt; font-family: 新細明體; color: #993300">
		#3</span><span style="font-size: 8.0pt; font-family: 新細明體; color: #993300">「令」字原脫。玆據敦煌本補。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span lang="EN-US" style="font-size: 8.0pt; font-family: 新細明體; color: #993300">
		# 4</span><span style="font-size: 8.0pt; font-family: 新細明體; color: #993300">「於是地祇自天尊前而作是言」，<span lang="EN-US">P.2257
		</span>作「於是地祇前白天尊而作是言」。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span lang="EN-US" style="font-size: 8.0pt; font-family: 新細明體; color: #993300">
		# 5</span><span style="font-size: 8.0pt; font-family: 新細明體; color: #993300">「臣以多幸職掌水府濟度舟航下潤一切」，<span lang="EN-US">P.2257</span>作「精以不幸職當水帝濟度舟航不敢言極」。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span lang="EN-US" style="font-size: 8.0pt; font-family: 新細明體; color: #993300">
		# 6</span><span style="font-size: 8.0pt; font-family: 新細明體; color: #993300">「助道興化」以下，原「雖有微勞」後有「功德」二字。<span lang="EN-US">P.2257</span>作「滌盪塵壇雖有小勞心無侍賴」。據此，「功德」乃衍字，當刪。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span lang="EN-US" style="font-size: 8.0pt; font-family: 新細明體; color: #993300">
		# 7</span><span style="font-size: 8.0pt; font-family: 新細明體; color: #993300">道藏本無「眾」，據敦煌本補。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span lang="EN-US" style="font-size: 8.0pt; font-family: 新細明體; color: #993300">
		# 8</span><span style="font-size: 8.0pt; font-family: 新細明體; color: #993300">道藏本無「生」，據敦煌本補。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span lang="EN-US" style="font-size: 8.0pt; font-family: 新細明體; color: #993300">
		#9 </span>
		<span style="font-size: 8.0pt; font-family: 新細明體; color: #993300">「度」<span lang="EN-US">,P.2257</span>作「庭」。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span lang="EN-US" style="font-size: 8.0pt; font-family: 新細明體; color: #993300">
		# 10</span><span style="font-size: 8.0pt; font-family: 新細明體; color: #993300">道藏本無「是」，據敦煌本補。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span lang="EN-US" style="font-size: 8.0pt; font-family: 新細明體; color: #993300">
		# 11</span><span style="font-size: 8.0pt; font-family: 新細明體; color: #993300">道藏本「道」原作「通」，且無「并」字。玆據<span lang="EN-US">P.2257</span>改、補。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span lang="EN-US" style="font-size: 8.0pt; font-family: 新細明體; color: #993300">
		# 12 P.2257</span><span style="font-size: 8.0pt; font-family: 新細明體; color: #993300">無「而作歌曰」四字。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span lang="EN-US" style="font-size: 8.0pt; font-family: 新細明體; color: #993300">
		# 13</span><span style="font-size: 8.0pt; font-family: 新細明體; color: #993300">道藏本「役役」原作「役」，脫一字。玆據敦煌本補。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span lang="EN-US" style="font-size: 8.0pt; font-family: 新細明體; color: #993300">
		#14 </span>
		<span style="font-size: 8.0pt; font-family: 新細明體; color: #993300">
		道藏本「從」原作「使」。茲據敦煌本改。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span lang="EN-US" style="font-size: 8.0pt; font-family: 新細明體; color: #993300">
		# 15</span><span style="font-size: 8.0pt; font-family: 新細明體; color: #993300">「清和」，<span lang="EN-US">P.2257</span>作「瓖璋」。</span></p>
		<p style="margin-left: 0cm; margin-right: 0cm; margin-top: 0cm; margin-bottom: 0; line-height:150%" align="left">
		<span lang="EN-US" style="font-size: 8.0pt; font-family: 新細明體; color: #993300">
		#16</span><span style="font-size: 8.0pt; font-family: 新細明體; color: #993300">「劫」，道藏本原作「切」，誤。玆據敦煌本改。</span></p>
　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
		<font color="#800000" face="新細明體">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>