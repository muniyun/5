<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">







<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
<font face="新細明體" color="#800000">width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</font>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../CMTimages/left.gif" align="right" width="44" height="600"></font></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../CMTimages/right.gif" align="left" width="44" height="600"> 
	</font> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <font face="新細明體">
    <a target="_parent" href="../../../../godking.htm">
    <font color="#800000">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></font></a></font></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO-1.jpg" width="482" height="71"></td>
      </tr>
      <tr>
        <td width="95%" align="center" height="100%">
        <font size="5" color="#008080" face="新細明體">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="5" color="#800000" face="新細明體">正一部</font><font size="3" color="#800000" face="新細明體">(CH08)</font></td>
      </tr>
		<tr>
        <td width="95%" align="center" height="100%">
        <p style="margin:0cm;margin-bottom:.0001pt"><b>
		<span style="font-size: 18.0pt; font-family: 新細明體; color: #993300">
		太上大道玉清經</span></b></p>
		<p style="margin:0cm;margin-bottom:.0001pt" align="left">
		<span style="font-size: 12.0pt; font-family: 新細明體; color: #993300">
		經名：太上大道玉清經。簡稱《玉清經》。撰人不詳，約出於唐代。十卷。底本出處：《正統道藏》正一部。參校本：敦煌</span><span lang="EN-US" style="font-size: 12.0pt; font-family: New MingLiu; color: #993300">P.2257</span><span style="font-size: 12.0pt; font-family: 新細明體; color: #993300">(卷二)；</span><span lang="EN-US" style="font-size: 12.0pt; font-family: New MingLiu; color: #993300">S.5507
		</span>
		<span style="font-size: 12.0pt; font-family: 新細明體; color: #993300">(卷四)</span><span lang="EN-US" style="font-size: 12.0pt; font-family: New MingLiu; color: #993300">; 
		P.2405</span><span style="font-size: 12.0pt; font-family: 新細明體; color: #993300">、</span><span lang="EN-US" style="font-size: 12.0pt; font-family: New MingLiu; color: #993300">P.2341</span><span style="font-size: 12.0pt; font-family: 新細明體; color: #993300">(卷七)；</span><span lang="EN-US" style="font-size: 12.0pt; font-family: New MingLiu; color: #993300">P.2385</span><span style="font-size: 12.0pt; font-family: 新細明體; color: #993300">(卷十)等抄本。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<b><span style="font-size: 18.0pt; font-family: 新細明體; color: #993300">
		太上大道玉清經卷之四</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: New MingLiu; color: #993300">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">上元品第九</span></b><span lang="EN-US" style="font-family: New MingLiu; color: #993300; background: lime">#1</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　爾時，上元大慶，正月十四日晨朝之時，二景交暉，月華收彩，星精斂曜，圓羅啟旦，芒霞疊照，太空虛朗，香花互啟，元氣發生，和液入堅，地雰輕霧，天散浮煙，海清不波，玄源演津，飛蓋彌羅，丹旌吐雲，靈幡飄飄，華猋雰雰，空樂長&#30391;，虛籟永吟，五精導途，雙景翼軒。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　爾時，上元太真皇極天尊與諸侍從，日宮之中雲霞寶座，齊下神足，安庠而起，登於猋輪、凝精寶車。香雲纏蓋，慶霄四冥，騰皇整轡，金光理御。正中之時，下觀十天，盻看六合，後會陽寥之宮。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　爾時，天尊與諸大聖俱放慈光，從心中出，明照幽顯，無遺纖塵。光非千色，無有邊際。天上地下，朗然無滯。法輪常轉，&#32675;生俱會，噓太和以發萌，呼柔弱以散剛。甲裂盤施，含靈踳馳，琳碧敷華，瓊根秀枝。至十五日日中之時，三天仙人無數億眾，不可記字。心越五通，身無死地。能調六軍，降十大怨。在於郊間、忍辱之地，權立一城，高廣無比，有四大門，樓峙聳峻，出於雲心，悉用七寶以為關鍵，渠濠深邃，洞入淵際。其城之端有三萬六千寮孔，網以珠緇，地以蒼&#29641;，墀道周&#24064;，平夷廣遠。城中宮殿亦悉高妙，陰輝燭夜，朗然無翳，珍玩穀帛，盈積府庫。是諸仙人大設天儀，雷震法鼓，秉大丹節，舉大丹旌，仗大金鉞，撝大神劍，精器利銳，譬如麟角。服大法鎧，柔如雲袍，善&#21364;毒箭，五兵不傷。是諸仙人手執&#37390;鑲，鋒芒纖礪，前驅後殿，威如鳳爪。晨朝之時，俱駕六龍，齊引寶車，出於郊間，陳列威儀。鳴&#30391;吹角，未及作令，怨敵以伏。解甲釋衣，雄氣頓靡，銷金裂&#30391;，摧旌毀節，被髮解帶，披心露膽，膝行肘步，下風而趨，匍匐求盟，心血自見。仙人各擁命魔靈幡，導諸投化，登太玄之路，入洞清之源，陟長明之阿，昇金鳳之壇，焚逆風名香，誥以左契，醼以玄津。時諸大怨睹此神妙忍辱之力，誠知無比，心靈頓改，願為仙人，作善知識。
		爾時，仙人至於食時，與諸侍從翻入大城，於其城中，各捨威儀，齎百寶名珍、神鄉奇物，昇入上清，供養天尊，所謂日月寶珠、星精寶珠、陽燧寶珠、陰諸寶珠、曜電寶珠、驪龍寶珠、忍辱寶珠、大悲寶珠、大慈寶珠、六度寶珠、絕塵寶珠、和光寶珠、無瑕寶珠、離欲寶珠、含真寶珠、英華寶珠、堅固寶珠、精進寶珠、持戒寶珠、心海寶珠、智慧寶珠、方便寶珠、雲雷寶珠、和風寶珠、發生寶珠、甘露寶珠、如意寶珠。是諸寶珠光彩各異，圓明一等。復有三種無價善寶，所謂大慈善寶、儉約善寶、退讓善寶，如此善寶，若有眾生懷此寶者，所求如意，無願不剋。若有眾生為諸病苦，懷此寶者，病自消除。若有眾生心多反逆，懷此寶者，自然慈順。若有人王，天下不化，&#28798;殃屢表，鄰國&#39724;爭，五兵交戰，百穀不熟，水旱不調，&#32675;臣陰謀，懷此寶者，天下自化，&#28798;殃不生，鄰國交好，金芒喪精，百穀四熟，水旱調平，&#32675;臣盡節，陰賊不生。是諸仙人復寶四種香飯，所謂豐山香飯、龍山香飯、浮山香飯、太和香飯，香氣豐布，食之無盡。是諸仙人復齎七種寶漿，日精寶漿、月華寶漿、星精寶漿、甘露寶漿、金液寶漿，靈光寶漿、玉匱寶漿，各以諸天寶器盛諸供具。復齎無價寶衣，所謂自然瓊羅寶衣、自然雲錦寶衣、自然流霞寶衣；復齎無價名香，所謂反魂名香、反風名香、逆風名香、七色名香；復齎諸天雜果，所謂萬歲靈桃、空洞靈瓜、霜梨玉棗、赤子金葩，種種珍奇，來至會所，供養天尊。大獻珍寶，列滿玄中，香氣氛氳，周流十方。百寶光彩，映朗無際。時諸仙人圍遶天尊，百千萬&#24064;，齊鼓天樂、太和之曲，億變萬轉，音聲和美，清妙寥亮。神禽鼓翼而騰舞，靈獸叩節以齊和。龍吟鳳歌，眾音合會。清風吹絳樹之響，名香轉徘徊之蓋。日月停輪，眾星曉明，芳煙拂迴，甘露如傾。是諸仙人良久之間，輟眾音之繁會，弭未遇之高節；收疊飛蓋，傍息騰皇，併卻猋輪，虛立雲庭。一時稽首，問訊天尊而作是言：不審天尊眾善法身，道化慇懃，以勞聖慮。萬兆無福，實貫神心，而塵穢蒙籠，根業沉濁，仰佩玄祐，曉夕開懷，慺慺之誠，盚鴾艄堙A空形任道，無以報恩。復念生成，未能忘本，塵眾相率，建此微心。而三天罄窮，敢獻塵露，藉以上元大慶，慈尊高會，天恩無限，不間塵臭，願為納受所獻丹心。言畢稽首，伏聽哀旨。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　爾時，天尊凝思遠視，神彩沖邈，金顏發輝，真光四照。萬天在眸，神力周備。塵界非遙，令諸仙人心疑豁消。是時天尊即命右侍金童焚香百和，反風名香。又命左真上相千二百人齊鼓雲和之璈。又命左直主春上元真宰千二百人齊擊神金天寶之鐘。又命東極太仙九千人以扣萬石紫瓊之磬。又命西極太仙六千人齊擊神山天寶方金。又命和風吹出空洞萬變之音。眾樂齊奏，良久之間，九色雲龍蜿蜲騰舞，八霞回空，香風轉苑，騫鸞翔鳳，靈禽仙獸長吟虛庭，不緩不急，如飛雲之旋天，似迴波之引流。眾音之中，演出空洞微辭，而告仙人曰：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">上元正氣皆自然，主生皇極為眾緣。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">紫房吹動氤氳氣，太和流衍散剛堅。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">大道生成法如此，故我移居治此天。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">風雷消解諸盤結，六氣能驚長夜眠。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">此亦神功自通妙，非關吾強使之然。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">眾寶以陳玄理界，即是虛心上福田。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　爾時，諸仙人聞空中微辭之音，自然妙響，清通虛豁，道德流布，理無不存，歡喜適內，神光發外，一切有生皆發英華，昇沉飛走踴躍騰舞，寶樹香草應時花敷，諸雜根枝萌牙啟甲。是諸仙人登六通果，九祖承慶，兔離憂苦。上元之功，其德如此。三日三夜，天事乃畢。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　爾時，天尊為受供已，轉設天真靡不周遍，以無相施故，如道神力，果報無窮。香飯寶漿，湛然不&#20943;；日月寶珠，彌加明盛；時諸名香，其氣不絕。是諸仙人大眾之中有一上仙，名曰昌期，而作步虛曰：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　整控啟皇極，乘運入中天。披空獻心寶，妙覺朗身田。日宮散和氣，寥庭騰願煙。大道難思議，隆福慧無邊。空身遊道境，冥心入太無。披玄尋寶際，幽契自相符。故能明假外，噓累絕&#32675;愚。誰知不死道，遐因空洞書。玄風&#30391;太無，天樂演微音。龍章昭鳳彩，玉字發虛琴。飛猋上雲路，散髮寫瓊簪。稽首禮皇極，焚香陳我襟。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　爾時，仙人說步虛已，重復稽首，請問天尊而作是言：上元高會，以蒙仰睹，沐浴恩化，空心荷佩，福被幽顯，存亡獲濟，忘退罪愆，願垂赦宥，欲從天尊，求乞一願，願為四天之下一切眾生，度脫苦惱，免諸厄難。欲請天尊下降丹臺神州之中，大度天下人及非人。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　於是皇極天尊而告仙人言：汝等當知三元高會，良辰吉日，元乎正氣。正氣化生一氣，一氣化生平氣。如此三氣，上應三元天寶宮，所謂日宮、月宮、星宮。宮有一尊，我處日宮，號曰皇極天尊，主於上元正月十五日春陽之時，發生萬物。月宮之真，號曰正一天尊，主於中元七月十五日，以成萬物。星宮之真號曰眾妙天尊，主於下元十月十五日，藏養萬物。子但專心於神州之中、及四天之下，教化眾生，令遠邪道，宣揚三尊真帝名字，晨夕願念。至此之日，三尊互下，降臨洞府，分形萬億，濟諸天人。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　爾時，眾仙謹承明&#21189;，以正月十七日日瞑之時辭別天尊，歸於下界，過北斗之中，夜候真人，朝謁靈童，停留七日，而下神州，會於首山之上，議定流化三日三夜之後，東到扶桑之陽，南到炎洲火池之陽，西之崦嵫流金之西，北越陰谷積雪之北，次到</span><span style="font-size: 12.0pt; font-family: 新細明體; color: #993300; background: lime"></span><span style="font-family: 新細明體; color: #993300">壟、青丘、崆峒、具茨，以次告報新得道者，一如上元皇極天尊金口辭也。云中元大會七月十四日正一天尊下降神洲，各令仙人下同具備，謠歌唱令真帝名字，聞四天下。各令此日辦諸天供，具盡世所有，施安&#29248;座、幡花、香燭，心心繼念。是時四天之下，同於此日，殊心合契。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span lang="EN-US" style="font-family: New MingLiu; color: #993300">&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">中元品第十</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　七月十四日晨朝之時，天下仙人及諸國王、一切人民仰視上方，渴如所待。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　爾時，正一天尊與諸大聖六千萬上真之眾各乘月宮而下其中，諸人皆見，如雲之垂，降臨下土，為人保證無上福田。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　爾時，天尊將二侍者下於丹臺，諸餘真眾各赴所感，丹臺&#32675;仙侍從天尊。至十五日日中之時，青丘仙人八十一萬眾俱乘青龍之輿，齎諸供具，來至會所。員壟仙人六十四萬眾俱乘朱雀之輿，齎諸供具，來至會所。崆峒仙人三十六萬眾俱乘白虎之輿，齎諸供具，來至會所。具茨仙人二十五萬眾俱乘玄武之輿，齎諸供具，來至會所。崆峒天仙二十五億萬眾俱乘黃龍之輿，齎諸供具，來至會所。須臾之頃，東九夷、南八蠻、西六戎、北五狄邊遠之方，諸仙人等各齎供獻，承道威神，浮空而至，各各陳列供養之具，奉獻天尊。陳列事畢，圍遶天尊步虛歌讚，焚香散花，作天伎樂。眾音合響，神風徘徊，香光纏虛。列位以次，俯仰節度，左齊右整，北面長跪，微言寂氣，問訊起居而作是言：萬兆紛紜，多惡少善。不期感動，降下高尊。而此塵穢之徒竊好真道，濫當開度，功不補過，無能自勉。又恐九祖承負釁咎，墮在幽扃；或生出殊方，受形異類。幸藉微緣，遭遇大聖，不動而感，高會良辰。小兆微生敢求多福，唯願天尊誨示未聞，開發金口，演出靈章《中元寶經》開度後世。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　爾時，天尊高抗深視，良久而言：月宮兆魄，圓羅孕輝，隰壤消煩，金風扇威。火木藏養，炎&#20937;氣交。皇華垂津，收束氛妖。吉辰開宥，萬帝來朝。六塵外靜，三毒內消。二世獲安，介福所招。無所之先，朴散為元。形名之後，妖邪所怨。萬物亡本，進退乖根，良辰不度，無思道恩。悠悠萬兆，痛不能言。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　爾時，天尊說此語已，俯而彈指數聲，天地震動，河海騰波，神氣不暢，悲風不和。是時眾仙各起禮謝而作是言、不審天尊以何因緣，俯而彈指，天地震動，日月不明，神氣不暢，悲風不和？小兆道淺，不達至理，心中疑懼，不能自寧。唯願天尊大慈憐愍，哀所不悟，唯垂分別，誨以未聞。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天尊告言：我無名之先，真道大行，言教未施，天下德化。我見世後人民多智，各習異端，尚多聞見，仁義互興，財食親輔，棄貧賤弱，父子相嫌，君臣不忠，六親怨爭，鄰國相讎，四海交兵。以是因緣，不善增長，輪轉相報，無解脫時。不如今日眾生尚善，初來聖眾降四天下，一切眾生欲求智慧，以離愚道。漸漸工偽，百競馳起，雖地獄空虛，不久盈滿。以是因緣，故我彈指。眾仙聞說，不覺悲悴。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　爾時，崆峒仙人從座而起，稽首作禮，請問天尊：不審&#32675;化之心可迴改不？欲請天尊自在神力防遏萬原之端，擁未萌於機上，使合生復根，億兆藏初，唯守一道，泯絕&#32675;生，心無起滅，形同太虛。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天尊告曰：善哉善哉，善男子，汝所言者，是大道之第二十之子也。何以故？大道元乎虛朴，虛朴散為元氣，元氣自然，成形有生。從生立名，因名有言。因言生正教，正教生即智慧生，智慧生即巧偽工。巧偽工即愚智辯，愚智辯即是非起，是非起即憎愛生，憎愛生即攻戰作，攻戰作即君臣立，君臣立即萌賞罰，賞罰萌即利害見，利害見即陰賊生，陰賊生即罪目結，罪月結則冥司立，冥司立則有水火之罰。輪轉無窮，自然如此，非道為之。汝所言者，居乎萬機之下。故曰我道雖明，背之則暗；我道中正，反之則邪；我道柔弱，捨之則剛；我道長生，輕之則亡。大道無親，唯與善人。我觀&#32675;化，非可卒正。自有萬分之一生感和氣，歸原復根。大道為此下流正教，以表&#32675;目，欲其影從，而汝後學即斯人也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　爾時，崆峒仙人請問天尊：不審水火之罰，其義云何？小兆不達，願垂分別。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天尊告言：水火之罰，凡有四種，陰陽二過，冥司謫之。經水過火，所謂冰炭之罰也。眾垢齊積，焦沉禍至，天屯地否，水火交會。乾極則八海騰煙，山嶽灰燼，天門祕揵，金玉銷爍，三景藏精，風雷扇炎，火翳流焰，天地成冶。地否之時，陰成告瑞，移陸溟海，中天涌波，眾真遷治。西北水母形如素旐。眾鳥南飛，群聚天際。飄風激濤，崩騰山嶽。金石相觸，磨滅泥滓。善男子，汝今當知，此二大&#28798;以應天下，及以萬民。何以故？天下無道，萬民不化。此&#28798;者，喻如眾生五內反逆，蓄泄不調，自然成患。&#20917;於天下失道敗德，眾塵齊累。天地愍之不能已。苦應施罰，前示其教，次告其氣，後垂其象。愚癡之人不信正教，不明氣象，凶惡不改，天不得已，示其大威。譬如臣子，君父寵念，承恩驕恣，變心失忠，不孝君父，私懷反逆。謀狀以露，仁君慈父猶不即滅，先當施令如是。臣子心猶不悔，後付司殺，君猶哀之，但不得已。天帝亦爾。時諸仙人聞天尊所說，皆悉歎言，未曾有也。禮謝天尊；煩勞金口，愍諸小兆，宣示未聞。荷負恩造，流霈之澤。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　禮謝畢已，天尊告&#21189;，令復本座。至十七日晨朝之時，正一天尊初來，真眾應緣，畢已，從四天下歸入丹臺，問訊天尊：起居道化，得無勞極？</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天尊告言：真化無勞，道化無極。子赴萬兆，得無疲厭？眾真答言：承道威神，豈有疲厭。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天尊又問：生死二緣，得解脫不？眾真答言：地獄罪魂，以天尊下降丹臺之時，登即解脫。四天之下一切兆民雖解無脫。爾時，丹臺諸仙聞上真之言，心中不達。
		爾時，昌期仙人即從座起，稽首天尊：云何地獄罪魂未見天尊而得解脫？云何四天之下一切兆民雖解無脫？願為分別。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天尊告言：善男子，汝今諦聽，吾為汝說。所謂大道藏用，雖濟度萬物而不為尸，暗德運載，以是因緣，能令罪魂而得解脫。雖解無脫者，所謂天下人民雖解煩惱性空，而不免脫。何以故？凡夫之人雖解法性，不習真常，但明至理，身在合道。是故道與理乖。譬如有人身坐狹室，心遊十方，無所障礙；或說至理，聰辯無滯，離合隨心，此名心得入理，不名身得入道。以是義故，理雖合道，不能令身而得入理。喻如夢遊，身不隨心，是故眾生心得入理，身不入道。心入理者，名之為解；身不入道，名為無解。無極大道，身心無礙，能令微塵世界一時赴感，故曰大道自在解脫，能令十方世界如觀掌中。前際亦復如是。是時天尊說此語已，即放左手五指十種光明遍照虛空，令十方世界俱見光中。時此大會真人、仙人、靈人悉皆洞睹微塵世界。又於光中見其二際，身所經業，了了分明。是諸仙人洞觀希微，道窮真常，皆得六通自在之力，九祖獲慶，受生道境。天尊中元之緣畢已，七日晨朝之時，天尊大眾俱昇雲輅。玄風鼓樂，紫霞虛邁，空谷謠歌，天吟萬籟。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　爾時，眾仙而作步虛曰：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　吉光騰紫氣，霄輅逸丹天。翻颺香風轉，蓋動起浮煙。道中還復道，玄中已復玄。真光不識際，大象竟無形。法輪常自轉，希音不可聽。空閑侍三寶，虛中聞洞經。七變遊魂反，萬氣駐頹齡。香風飄羽蓋，遊氣轉猋車。泠泠上雲路，窈窈入長虛。顧愍埃虛子，應運演靈書。妙果諧今日，冥契自然符。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　爾時，仙人上送天尊，歌頌讚歎，入至雲庭，過四十天門。是時天尊止諸仙人言：天路遙長，無勞遠送。是諸仙人俯仰躊躇，良久之間。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天尊愍之，重告仙曰：子後學成道，雖得六通數千萬劫，猶是人身，與我大眾自然之體、光氣微妙，未可全同。天尊即命運氣上真，調暢玄風，噓出無上萬變靈章、雲和清雅太玄之辭三十九篇。其時日精上浮，月液下流，真氣順生，金風反和，瓊林發藥，玉樹花敷，法輪三轉，流霞七波，天外長謠，虛堛驕q。令諸仙人明道優劣。又告仙人曰：上道之希，其法甚微；神力至妙，不可名言。略示希有，以與汝分別。仙人歡喜，禮謝天尊：唯願大聖時見影響。言畢辭別，復歸下界。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span lang="EN-US" style="font-family: New MingLiu; color: #993300">&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">下元品第十一</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　爾時，眾妙天尊以十月十四日晨朝之時，與諸大聖五千萬億真仙之眾俱從丹天之中星宮之內應運下世，威儀度物。先當引日入左目，月入右目；左斗昇左耳，右斗昇右耳；南斗蓋通天之端，北斗在瓊簪之下，中斗在神足之間。碧霞縈左鬢，素霞縈右鬢，丹霞映三理之中，玄雲浮玉枕之上。青龍吟左，白虎嘯右，金鳳前唱，玄武擊節。五星吐氣以迴繞，陰輝停虛以懸照，慶霄纏幕，仙雲起蓋。諷誦靈篇，虛吟萬籟。地涌寶樹，隱草萌荑，芝蘭&#33033;發，積雪冰消，寒谷和氣，溟泉吐溫，神煙逆吹。召魄呼魂，雲雷揮音。洪靈翟精，謠歌靈章，空洞虛鳴。聾瞽聰察，攣躄復行，河海靜波，昏霧廓清。真光浮輝，寥朗長天，五辰合度，三景齊明。異類親睦，百穀豐盈，怨敵解圍，天下太平，正道雄張，妖魔滅形。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　爾時，天尊俱乘星宮，齊整雲庭，告&#32675;生之吉祥，應眾仙之靈瑞，&#30391;橐浮虛，俯臨太無，下元吉慶，景福&#32675;儲，進道修德，理契神符，紫藏交絡，六府花敷。神力變於下士，真氣流於太空。御運垂期，玄中優游。於是萬變不盡。須臾，令冬林以發榮，使枯木以花敷，復含生以反真，攝萬類以藏初。收道幽寥，寂簡高居。如此神力，登應金口。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　爾時，丹臺仙人夙承上元皇極天尊金口之&#21189;，睹此祥瑞，知是天尊下降神州，即出丹臺，遙見玄中光明赫奕，星宮高妙，幡蓋彌天，羅列真儀，遍滿虛空。是諸仙人叩頭，上請天尊降於丹臺。須臾之頃，天尊即命左真一人通命仙人曰：我應運教化，主知下元，度諸新學證成真仙。諸有善功，名著青籙，晨夕求願，香煙熏於帝庭，清唱聞於太一者，我當示其進修之道，命&#32675;魔以侍衛下界凡夫迴心真正下元齋戒，為其九祖，我當拔濟存亡二代，未聞令聞，未見令見，未解脫者令其解脫。諸有病苦，我當療治；怖畏之者，令其安隱。我今法當降下地中，宣道布化。中元之時，正一天尊以下丹臺，為汝說法。汝功德圓備，以具六通，得無閡智。但以身非自然，後學成道，所以爾者，未得入登大羅之上。諸學成道，但至自在，長存不死，名著左契。塵劫如瞬，形隨日新。汝等諸仙即當其人。奈何兆民形命蜉蝣，朝生暮死，與道相絕。汝當知之。
		爾時，仙人隨從天尊，暫治地中，下元施化，濟度&#32675;生。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　爾時，天尊與諸真仙微塵之眾俱御浮霞明星寶宮，以汎其上，下至地，中列諸星宮，去地七仞，凝九色慶雲以為大城，七變光氣以為樓臺，萬變金精以為四門，金剛寶光以為關楗，太虛真氣以為寮孔，忍辱寶光以為&#21364;敵，智慧寶光以為城塹，玄源洞清以為泉池，四信寶光以為階道，六度寶光以成寶樹，戒珠寶光以為花實，朱雀寶光以為幢蓋，青龍寶光以為神麾，白虎寶光以為瑞節，玄武寶光以為鐘磬，玄風寶光以為仙樂，法雷寶光以警眾生，法輪寶光以宣道化，空洞寶光演出靈文，萬氣寶光以召生魂，神符寶光以召死魂，陰生寶光以起枯骨，九轉寶光以除痼疾，太和寶光以為天&#21416;，甘露寶光以為良井，日月寶光以為燈燭，香雲寶光以為飛蓋，天花寶光以為禾薦地。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　爾時，天尊以一慈力流出諸光，上極無上，下窮無下，十方世界皆悉洞徹，遙見天尊如在目前。此會大眾亦睹十方，猶如指掌，生死二魂皆悉乘光，一時雲萃，&#32675;妖奉節，自喪其精，亦皆乘光匍匐而至。
		爾時，諸地水神排破堅冰，撥開積雪，湧出半身，飲和至化。爾時，地中草木遊根伏牙，悉皆湧出，其纔見霜雪，盤施甲裂，騰雲吐紅。須臾之頃，神嶽冰消，溟津凍泌，地乳瓊漿，天垂甘澤。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天尊凝視良久，喜諸&#32675;微，心知向道，乃開發金顏而啟法口，怡然微笑。萬變真光，流出金吻。十方世界皆於光中洞觀真相，欣喜踴躍，不覺自失。人及非人，悉皆傾想，注念真光，入其心目，三日三夜，停然不動，亦無勞極。又於真光之中各各見其魂魄，圍繞天尊，須臾之頃變成嬰孩，入其身中，各坐府內，湛然不動。自覺其身改為童子，色美髮黑，氣力如雲。時諸死魂飲和生氣，悉成人形，反真復胎。靈魔變節，道德成心，地水之神半身沐光，以極其靈，胎卵&#28508;胞，隨母獲安，皆含正氣。開剖之日，順性成就，飛走輕利，無諸夭傷。積疾新痾，登即痊除。&#32675;蟲不螫，毒草樹滅。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天尊告諸有生言：此非自然，皆因道化。一瞬之頃，神力周備，萬物以具，受真正氣。至十五日日中之時，下土凡夫各獻丹誠，并齎供具，以慶下元，盡世所有，供養天尊。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天尊告諸仙人言：凡夫不同，或獻丹誠，或獻珍寶，及以穀帛，一香一味，一塵一色，大道慈悲，應為納受。為說正法，示正威儀，長其信根，令其歡喜。以是因緣，遠離邪僻，免脫生死，長入道流。可不善哉，可不善哉！是時諸仙人及非人，天地之間有形無形，悉皆同聲，一時稱善。當此之時，香光徘徊，流霞四象，三景交道，互西互東，真謠長虛，梵歌太空；寶蓋浮煙，長幡引風；龍王負鑪，以散反魂；仙童擊磬，居城四門；天樂和善，響徹無邊。能令眾生虛裹披玄，寂坐飛龍，默誦靈篇，植根先劫，樹果後來，見在無際，都忘二邊，泯諸煩滓，無心默淵。自冥光氣，柔弱剛堅。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天尊說此法已，即入大悲大定。須臾之頃，寒谷吐風，吹諸憧蓋，鏗鏗鈴鈴，虛響空鳴，變為悲聲。玄雲不流，真光湛然，神煙籠象，七曜收輝，日道南移，月路陰歸，九壤復堅，眾流沍溟，水精浮景，遊氣潛形，濕族淵居，甲否盤榮，蠢伏藏氣，蟻蚑吞聲。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　爾時，天尊至十五日禺中之時，微動左手，抗齊神心，彈指三聲。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　爾時，&#32675;仙及諸凡夫皆見天尊出大悲大定，歡喜稽首而作是言：&#24921;愧慈尊道化有勞，濟度無窮，幽顯解脫，歡喜無量，聖凡慶快。不審天尊，眾生未度之前，何故金容啟笑；化度之後，翻入大悲，日月不明，七曜收輝，霜氣吐凝，嚴風扇威，皇道南移，月路陰歸，&#32675;物&#39014;&#38983;，五內含哀。彈指之聲，令眾慘悲。願為分別，釋結除疑。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天尊告言：善男子，汝當知我初微笑，喜眾迴向，易得度脫。得度之後，勿忘大悲。若忘大悲，雖度非度。以是因緣，故我為諸眾生入大悲大定，彈指當心，示其內外和合，三轉法輪而為&#32675;生。無上大道，法應如此。諸人聞說，眾疑頓&#20915;，重復稽首天尊：謝煩金口。中時已至，欲請天尊聖眾慈悲，為受眾生微塵供養成就之心，願垂愷悌。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　爾時，天尊不違其意。大眾列坐會中而受供養。爾時，天尊以方便力故，臨受食時，即命中真左侍飛往上界大羅之中，取太虛寶光之器二口，各圓十分，安著座上。玄虛之中，一器先盛大羅天中自然天廚、日華月液；以一空器擬盛下界眾生所獻珍心。
		爾時，四天之下一切人民及諸異類持物施者，或手，或口，或心所獻之物，一時俱到天尊座前，各各心疑寶器狹小。天尊知其疑惑，即告之曰：汝等但施，勿嫌器小。諸人心疑，不敢仰答。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天尊又曰：汝心狐疑，不能&#20915;定。我知汝心嫌此器小。是時天尊即命中真捧下寶器，小傾其口，而向諸人，即告之言：汝欲施供具之者，先令人王，次及&#32675;臣、兆民、異類，各持本心，入我器中。諸人受命，俯觀寶器，忽見無際，不測淺深。四天之下，一切人民一時持獻而入器中，或車或輿，或步或騎，升沉飛走，都無妨礙。未入之人見器猶小，入中始知器無邊際，歎未曾有。而作是言：我等小智，欲以度量天尊太虛寶器，不受塵露，是我各煩惱覆障，不能得知大道法器。向若不蒙天尊故命中真欹器示我，我心狐疑，施亦無福。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　爾時，諸人入寶器已，周遍按行，莫知其極，見有無量世界並在其中。仰視上方，天天相次，日月星辰倍明下界，寶器之中盡是天真大聖，空間虛白，甘露大海、百寶山嶽、天禽天獸、隱草瓊樹、香雲香風、法雷法雨。是時大眾復觀所施，蓋不足言。次周行，忽至天尊說法之所，從器中出，亦不覺知。其時圓光停照，時不改中。天尊媿其盡心獻諸供具，欲以方便，示其稀有天&#21416;上味，即告大會之中國王、王子、&#32675;臣、兆民、仙人、非人等，而作是言：我愧汝等為道遠來，獻我供養。我以為汝受納之訖。諸人&#24921;其供具微少，默而無答。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天尊以知其意，重告之言：下元大慶，萬福俱會，齋時以至。恐汝饑虛，我此一器之中先盛上界太虛天廚，欲施汝等無上法食。汝當列坐，受我法食。是人諸人以次而坐，復思前施，及入太虛寶器之時，各更狐疑，互相謂言：向者施供及入寶器，是為夢中，為是覺時？寶器極小，若是覺時，不應得入；若是夢時，應無施心。又復寶器纔經一寸，一切天地並在其中。我等恍惚，未能辯了。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　爾時，眾中有一人王，名曰辦心，告諸人言：我等大眾未得真道，常如夢行。法器大小，入與不入，施與不施，一種同夢。汝等勿言，但當思念。中時以至，天尊哀愍，施我等眾無上法食。須臾之頃，天尊即命七童使者駕六龍大車，載天寶器，以次施食，任諸大眾、仙人、兆人等而取多少食之。既飽隨意，懷藏器中，天廚都不&#20943;少。諸人食之，五藏花敷，腸胃盈滿，耳目聰察，關節調理，眾病永滅，六識開張，思惟道恩，得六通慧，反照前後，九萬大劫所經業緣，皆如指掌，方悟前心定如夢幻。
		爾時，辦心與諸大眾禮拜天尊而作是言：不審天廚亦有盡不？</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天尊告言：虛空若盡，天廚乃盡。是故大道有無盡藏而給眾生。辦心又問：食此天廚，果報云何？</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">　　天尊告言：食天廚者，壽命無盡，形同太虛。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　爾時，天尊即命中真傾此寶器，散於天廚，著空虛中，所拂草木皆成花實，日華月液變成甘露。汎空中者化成真光和氣，萬劫之後，若有道德天子及諸學人飲我甘露，餐我和氣，凡百人民食我果實，隨其根性，皆獲利益。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　爾時，會中睹此殊妙，不可思議，合眾上啟天尊而作是言：無上大道至法微妙，神力無比，而此大眾已蒙天尊慈悲之澤，不揆塵穢，欲從天尊暫陪霄駕，遊於上界，以申禮願，所希便足。不審天尊大慈之心願見聽許？天尊告言：汝等大眾法食之後，心中何如？時會大眾各各答言：法食之後，萬倍於前。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天尊又問：昔夢之心，存亡如何？答言：法食之後，夢想頓忘。天尊告言：汝等諸人欲見上界，各各復思，令汝自見。是時大眾復思良久。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天尊告言：思何所見？答言：都無所見。又問：思何所聞？答言：思無所聞。又問：汝心何所起？眼無所見。汝心何所滅？耳無所聞。答言：心無所起，眼無所見；心無所滅，耳無所聞。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天尊告言：無見之見，謂之正見；無聞之聞，謂之正聞。無上大道，法無起滅。無聞無見，無去無來，無身無心，無光無相，形洞太虛。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天尊說此語已，攝諸大會入太虛寶器，擲著上方。是二寶器同時而上，到於太空大羅之中，如彈指頃。是時諸人各各皆見元氣之尊虛寥獨坐，在於玄虛，中出空洞自然靈章，亦無光相，窈冥寥寂。是時諸人各申禮願，叩頭良久，問訊天尊而作是言：不審天尊大聖虛寥獨絕，與世永隔，都泯聲譽，使下界凡夫翹誠渴仰，欲求多福，無處依歸。唯願天尊宣揚道化，救脫來生。又復叩頭良久，伏地不起。天尊不答。須臾之頃，空虛滅無，唯見天中汎然遊氣，如有如無，纔聞清天之上微有空洞靈音，俯聽則有，仰視則無，綿綿冥冥；諦聽或聞，其辭希微，不可得解。天尊又於會中舉大慈手，入於有頂，接取諸人還著會中。須臾之間，又環遶擲之，周旋十方微塵世界。一彈指頃，以周七&#24064;，還到會中。諸人各各自知乘道神力，得見十方虛空道境。又從器中而出，了了分明，心中無惑，始知上界空無所有。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　爾時，天尊與諸來眾到十六日夜三更之初，攝取太虛天寶，及諸光氣、一切威儀俱入星宮。是時天下仙人、神人、靈人、人王、兆眾皆知天尊真化事畢，欲還上界，恐畏以後無處&#20915;疑，新入道人及諸來生欲建三元齋請，不明科法，不如今日上聖化度自在解脫。合眾苦請天尊教示後學，建福修功，必有成剋。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　爾時，天尊告諸人曰：三元大慶自是道法自然之良辰，眾真朝拜太極之吉日也，下仙凡人修身拔亡之要機也。此時詮簡功過，校定吉凶，上帝下觀，司非&#31994;彈，地司上奏，水府錄簡，有功成真，過謫罪魂，冥司考罰，苦不能言。汝欲齋請，當依正法，三日三夜，燒香禮悔，精思念道，吟誦經戒，常存十念：一念道恩，二念經恩，三念師恩，四念天恩，五念父母恩，六念善神恩，七念施主恩，八念善友恩，九念過去恩，十念見在恩。天尊告言：若有善男女等，修此十念，生十善道。一善之中，十神扶衛，故名百神之身。人無十念，名為百惡。所謂百種善神翻賊其身。上士十念，身得真仙；中士十念，身得延壽；下士十念，身得長年。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　天尊告言：三元齋請，隨時豐儉，要在聖盛潔內外合同。當此之日，諸天大聖皆悉下觀，善神監齋，在人左右，三日三夜，功過上聞。子當精進，殷勤勿怠。道在玄中，遙鑒子心。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span lang="EN-US" style="font-family: New MingLiu; color: #993300">&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: #993300">三元寶經流通品第十二</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　爾時，四天之下諸國天子前進作禮。辦心天子而作是言：不審天尊演說此經，當何名之？云何奉持？云何流布？云何供養？云何付囑？願為分別，開示未聞。天尊告言；善男子，此經名《太上大道三元寶經》。如經奉持，廣宣流布四天之下，使不斷絕。此經所在之處，別笈盛貯，燒香供養，付囑有道國王、王子、大臣、學真道士，齋戒之處，為人解說，開悟未聞。時會大眾聞天尊所說，燒香散花，讚歎圍繞，奉行教&#21189;。是時天尊至五更之初，浮空而去。是諸仙人徘徊雲路，戀慕霄駕，而作步虛曰：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　飄飄上雲路，黯黯入長霄。星官日去遠，光陰劫數遙。仰聽金顏隱，傾想&#20267;神猋。願得映霞軫，焚香稽首朝。玄風轉飛蓋，紫氣汎仙車。浮空不待駕，合景忽昇&#26080;。徘徊哀下界，顧盼愍&#32675;諸。三元真化畢，翛然入大虛。萬氣浮空上，千光合太微。霄間望華蓋，虛媝碻囍蝖C真儀入雲路，圓曜逐風飛。願得三元會，金容乘運歸。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: #993300">
		　　爾時，下界仙人及諸大眾作步虛已，翹仰雲路，傾盻神光，目送霞猋，拜辭真帝。須臾之頃，天垂紫雲，地起輕霧，煙霞交合，唯聞天樂漸漸高遠。時會大眾各還本土，依金口宣揚道化，流布寶經，齋講設會。四天之下，皆蒙玄祐，福德無盡。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="color: #993300">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 標楷體; color: #993300">太上大道玉清經卷之四竟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 8.0pt; font-family: New MingLiu; color: #993300">
		#1 </span>
		<span style="font-size: 8.0pt; font-family: 新細明體; color: #993300">敦煌本</span><span lang="EN-US" style="font-size: 8.0pt; font-family: New MingLiu; color: #993300">P.5507</span><span style="font-size: 8.0pt; font-family: 新細明體; color: #993300">於卷前有并列三行注：「皇極天尊說上元寶經左真玄會注筆」、「正一天尊說中元寶經中真洞虛注筆」、「眾妙天尊說下元寶經右真昌會注筆」。</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
		<font color="#800000" face="新細明體">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>