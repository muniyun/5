<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">






<link rel="File-List" href="CH07154洞真金房度命綠字迴年三華寶曤內真上經.files/filelist.xml"> 







<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
<!--[if !mso]>
<style>
v\:*         { behavior: url(#default#VML) }
o\:*         { behavior: url(#default#VML) }
.shape       { behavior: url(#default#VML) }
</style>
<![endif]--><!--[if gte mso 9]>
<xml><o:shapedefaults v:ext="edit" spidmax="1027"/>
</xml><![endif]-->
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
<font face="新細明體" color="#800000">width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</font>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <font face="新細明體" color="#800000">
    <img src="../../../CMTimages/left.gif" align="right" width="44" height="600"></font></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <font face="新細明體" color="#800000">
    <img src="../../../CMTimages/right.gif" align="left" width="44" height="600"> 
	</font> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <font face="新細明體">
    <a target="_parent" href="../../../godking.htm">
    <font color="#800000">
    <img src="../../../CMTimages/gotop.gif" alt="index.gif (3505 bytes)" border="0" width="60" height="60"></font></a></font></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../CMTimages/LOGO-1.jpg" width="482" height="71"></td>
      </tr>
      <tr>
        <td width="95%" align="center" height="100%">
        <font size="5" color="#008080" face="新細明體">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="5" color="#800000" face="新細明體">正一部</font><font size="3" color="#800000" face="新細明體">(CH08)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin: 0 0cm">
		<span style="font-family: 新細明體; color: maroon">
		<font size="5">洞真金房度命綠字迴年三華寶曤內真上經</font></span></p>
		<p style="line-height: 150%; margin: 0 0cm" align="left">
		<span style="font-family: 標楷體; color: #993300">經名：</span><span style="font-family: 標楷體; color: maroon">洞真金房度命綠字迴年三華寶曤內真上經</span><span style="font-family: 標楷體; color: #993300">。簡稱《金房度命經》。撰人不詳，約出於南北朝。假託虛皇天尊傳授，言誦經存神度命之法。一卷。底本出處：《正統道藏》正一部</span><span style="font-family: 新細明體; color: #993300">。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin: 0 0cm">
		<span style="font-family: 新細明體; color: maroon">
		<font size="5">洞真金房度命綠字迴年三華寶曤內真上經</font></span></p>
		<p style="line-height: 150%; margin: 0 0cm" align="left">　</p>
		<p style="line-height: 150%; margin: 0 0cm" align="left">
		<span lang="EN-US" style="font-family: New MingLiu; color: #993300">&nbsp;</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: New MingLiu; color: #993300">&nbsp;&nbsp;&nbsp;
		</span><span style="font-family: 新細明體; color: #993300">
		南極總司定錄上真禁君，以始皇元年歲在壬午七月七日中時，於上上禪善無量壽天玉國，七寶洞虛鳳京紫臺瓊林之下，敢稽首玉軒，請問玉帝虛皇天尊：忝胤皇&#26398;，命挺宿根，輪轉九化，結胎瓊津，三丹秀景，日吉啟晨，自襲皇冑，希慕九玄，修研靈典，思真念神，長齋瓊闕，時不虧間，歷稔劫訓，名題帝篇，位登上司，總監萬仙，而未獲啟授度命之方。運推數至，時不常存，願賜寶訣，以度後賢。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: New MingLiu; color: #993300">&nbsp;&nbsp;&nbsp;
		</span><span style="font-family: 新細明體; color: #993300">
		於是虛皇道君告南極總司上真禁君曰：金房度命迴年之訣，祕在九天之上大有之宮，金臺玉室九曲之房，侍典玉女乃三千人。此道玄微，非中真所參。舊科萬劫一傳。得行此法，與九&#28801;同根，齊光三景，天地長存。修之一遍，胃藏通津，十遍朗徹，與靈共言，百遍度命，內化胎仙，千遍乘空，飛行上清，萬遍道備，位加仙卿，乘煙駕虛，上造帝皇。今以相告，慎而行焉。即命五老仙都南昌上宮監錄司馬定仙上真，以《金房度命綠字迴年三華寶曜內真上經》，盟授於君。投盟告誓於無量壽天。至中皇元年，歷數以傳南極上元君、萬始先生、黃童中真、金華仙人、太和玉女、太素三元君、金闕帝君、上相青童君。今封一通於峨媚山中，若有玄圖帝簡，綠字上清，金骨玉藏，當得此文。然三道運周，九陽應期，本正元皇，當行道真，宿有仙籍，剋得其文。得者寶祕，慎勿妄宣。大帝靈都宮中，有二十四萬上真仙人，皆鑄黃金為簡，刻白銀結編，紫筆書文，齊聲合真，誦詠此篇，玉響遼朗，聲表九天，通神致靈，反華迴年，遊行禮唱，妙冠洞真。故能度命，天地同根，有得此道，&#23557;成上仙。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: New MingLiu; color: #993300">&nbsp;&nbsp;&nbsp;
		</span><span style="font-family: 新細明體; color: #993300">
		此經高上之玉章，太帝之靈篇，羅分一形之內，通理百關。誦之一遍，妙理自鮮，誦之十遍，反容童顏，誦之百遍，內化胎仙，誦之千遍，坐在立亡，萬遍道備，白日登晨。長齋寂處，不關風塵，道無不降，計日昇仙。若有篤尚，未能遁身，故處人中，常能別室，清齋燒香，晨夕禮拜，誦詠靈篇，可得禳&#28798;，辟&#21364;萬患，禍消上宮，罪滅九陰，萬遍積感，身登雲房。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: New MingLiu; color: #993300">&nbsp;&nbsp;&nbsp;
		</span><span style="font-family: 新細明體; color: #993300">
		凡行度命之道，當以本命、太歲之日，又甲子、八節之日，入室東向，服&#28801;九咽，存大帝君，仍再拜；轉南向，服&#28801;九咽，存南極上真君，仍再拜；轉西向，服&#28801;九咽，存三天長生君，仍再拜；轉北向，服&#28801;九咽，存高上虛皇君，仍再拜。亦可悉東向，心拜四方，而服&#28801;也。畢，向本命上，叩齒三十六通，咽&#28801;三十六過止。向太歲上，引&#28801;二十四咽止。還北向誦經。誦經十遍為一過，訖則服金房保命符各一枚，十遍便十服符，隨遍之限。此則通神致真，坐見八方，調理百關，節節納靈，萬&#28801;總歸，則能長生，壽極天地，三光同年也。北向執經，叩齒三十六通，心存室內有五色紫雲，覆滿一室，內外鬱冥，微咒曰：</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: New MingLiu; color: #993300">&nbsp;&nbsp;&nbsp;
		</span><span style="font-family: 新細明體; color: #993300">
		玄玄九重&#28801;，至道生上元，三輪空同瓊，五轉度命雲，迴年九御中，萬遍道乃分，太漠何寥寥，正存帝一君，混合金房內，胎息靜百關。畢，便詠經也。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: New MingLiu; color: #993300">&nbsp;</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">金房度命綠字迴年三華寶曜內真上經</span></b></p>
		<p style="line-height: 150%; margin: 0 0cm" align="left">
		<span lang="EN-US" style="font-family: New MingLiu; color: #993300">&nbsp;</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: New MingLiu; color: #993300">&nbsp;&nbsp;&nbsp;
		</span><span style="font-family: 新細明體; color: #993300">
		金房之內有真人，化乎玉國生寶鄰，紫雲婆娑&#27421;九玄，結成瓊臺體自然，玉樓金闕對兩邊，流霞丹霄翼靈真，綠華浩浩輝中田，上有崚嶒九重天，下有萬丈幽谷泉，合會洞門造雲根，玉女仙童各三千，執巾侍香揚紫煙，千千百百皆群仙，整束法服誦靈篇，輪轉金房以迴年，三華寶曜洞明鮮，十誦一遍造上元，吞咽靈符畢乃還。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: New MingLiu; color: #993300">&nbsp;&nbsp;&nbsp;
		</span><span style="font-family: 新細明體; color: #993300">
		靜思五藏理百關，百關之內各有神，太微小童對帝真，安鎮舌本通液源，太一務猷度要言，近填玉枕下泥丸，帝君陵陽梵命幡，徘徊兩眉正中分，元英公子固靈仙，化生左腋肝後門，洞陽&#27406;靈是白元，填兆右腋正四員，中央司命丈人君，明初執籍度兆身，保練絳宮長乃存，桃君道康合精延，齊下宮闕填靈根，天帝赤子三元先，泥丸之內九孔前，丹皇運珠絳宮神，上填項中大槌邊，元王始明本自然，填在四際與口連，八真合景&#21445;九玄，下填背骨集中田，七真玄陽度命年，填兆玉關右腎間，通神致命百液津，六真上元連紫煙，填兆頭外與內纏，五真養光法三元，填兆喉內執妙篇，四真青明反童顏，填兆胃管萬神懽，三真黃寧色如丹，填鼻兩孔通幽關，二真堅玉&#28801;香蘭，填在太倉無艱難，一真天精神靜安，填在胸中統生官，悉衣錦衣飛青裙，為兆度命塞死門，審存口詠誦靈文，十讀一遍義理分，不但長生昇九玄。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: New MingLiu; color: #993300">&nbsp;&nbsp;&nbsp;
		</span><span style="font-family: 新細明體; color: #993300">
		九九之真諱拘制，填在左耳神聰慧，竊嚮萬里入無際，宮宅&#27421;&#27421;仙皇位，教兆度命合符契，皇一之魂諱上歸，填在右耳總萬機，聽聲別鳴同幽微，三合成一齊光輝，紫素元君諱翳&#27421;，填兆頭面光明發，呼吸五晨咽日月，靈芝滂</span><span style="font-size: 12.0pt; font-family: 新細明體; color: #993300; background: lime"></span><span style="font-family: 新細明體; color: #993300">無飢渴，黃素元君諱圓華，填在胸腹結雲羅，制御北帝檢天魔，正真保練虛皇家，白素元君諱啟明，填兆下關固太靈，上通九孔鮮光榮，拘魂制魄使常生，日中司命諱接生，填兆左手四大明，五華保真置雲營，仰引日月咽元精，度命迴年窮天齡，月中桃君諱方盈，填兆右手運斗星，把持玄綱御五靈，歷度四七諱天庭，迴周三匝洞清明，左目童子諱飛靈，填兆左目陽光明，朗徹元窮&#35241;玉清，赫若天威放流星，右目童子諱晨嬰，填兆右目陰內精，洞觀天關監帝庭，豁若三晨乘運征，肺部童子諱素明，填兆肺戶內外清，遊魂散魄付黃寧，檢攝帝房無虧盈，胎中一元務玄子，太一精魂玄歸子，填兆五藏結喉裏，保神固&#28801;令不死，結中&#28801;君案延昌，無君精魂保谷童，填兆五藏大胃宮，納受津液及嬰蒙，朱英玉芝自逸充，節中黑&#28801;生斌來，帝真精魂諱幽臺，填兆九腸統四維，能明此真壽無期，胞中黃&#28801;祖明車，與帝同治共室廬，精魂理維藏隱書，何不獨思想玄虛，萬遍自足登雲輿，血中赤&#28801;混離子，司命精魂發紐子，二神共填百關裏，調和&#28801;液衛形已，能明此道終不死，壽得萬年乃方始，上元元父高同生，下玄玄母叔火王，填在胞囊下明堂，太一重冥御玄綱，帝尊明真正相當，大帝精魂諱陽臺，八虛迴道翼明光，帝魂無阿共一房，同填本命太幽宮，七神合契運明梁，迴年度命永無窮，三素老君諱牢張，練化八道度大鄉，左仙仲成治中央，右仙曲文對在傍，三神合靈在人中，玄一老子林虛靈，玄關蕭蕭乃清&#20937;，黑帝保成填膀胱，白帝安來處陰囊，赤帝來覺口中方，青帝雕梁五藏宮，五帝二老兩仙王，衛侍兆身升雲綱，帝卿上元肇勤精，絳宮中神中光堅，下庭之神歸上明，三一真君守兆形，各填一宮其&#28801;精，審能存之致長生，不但不死昇玉清，帝一真君父寧在，母精二神待兆紀，填防形內死關裏，上下羅列相役使，不離宮闕曰常在，兆常誦之見赤子。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: New MingLiu; color: #993300">&nbsp;&nbsp;&nbsp;
		</span><span style="font-family: 新細明體; color: #993300">
		萬&#28801;混合結成真，各部天兵填兆身，審而存之自當分，長齋積感見真人，授兆金房迴年篇，名書帝錄有宿緣，皆由勤慕非自然，十遍一過萬神欣，三年之中道當前，見形紫房與兆言，降致綠軿飛雲軒，遊宴五岳造帝晨，上謁太虛玉皇前，稽首禮拜更受仙。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: New MingLiu; color: #993300">&nbsp;&nbsp;&nbsp;
		</span><span style="font-family: 新細明體; color: #993300">
		誦經畢，當存室內生自然紫&#28801;，&#27406;勃相沓，入兆身中，皆從鼻口兩耳，而覺體小熱，口引三十九咽，微咒曰：</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: New MingLiu; color: #993300">&nbsp;&nbsp;&nbsp;
		</span><span style="font-family: 新細明體; color: #993300">
		萬&#28801;混合成神廬，各填宮室&#28801;清虛，三十九孔死命除，名言金簡綠字書，萬慶欣欣福有餘，神登金闕升雲輿。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: New MingLiu; color: #993300">&nbsp;&nbsp;&nbsp;
		</span><span style="font-family: 新細明體; color: #993300">
		凡有金名帝簡，紫字上清，得受此文，皆宿挺應仙，青宮紀名，給玉童玉女各三十六人，侍典玉經，營衛有經者身。修行此道，不得履淹入穢，食五辛腥臊之屬，觸忤藏神，傷真犯&#28801;，不得入仙。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: New MingLiu; color: #993300">&nbsp;&nbsp;&nbsp;
		</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">金房度命迴年上真玉符</span></b></p>
		<p style="line-height: 150%; margin: 0 0cm" align="left">
		<span lang="EN-US" style="font-family: New MingLiu; color: #993300"><!--[if gte vml 1]><v:shapetype id="_x0000_t75"
 coordsize="21600,21600" o:spt="75" o:preferrelative="t" path="m@4@5l@4@11@9@11@9@5xe"
 filled="f" stroked="f">
 <v:stroke joinstyle="miter"/>
 <v:formulas>
  <v:f eqn="if lineDrawn pixelLineWidth 0"/>
  <v:f eqn="sum @0 1 0"/>
  <v:f eqn="sum 0 0 @1"/>
  <v:f eqn="prod @2 1 2"/>
  <v:f eqn="prod @3 21600 pixelWidth"/>
  <v:f eqn="prod @3 21600 pixelHeight"/>
  <v:f eqn="sum @0 0 1"/>
  <v:f eqn="prod @6 1 2"/>
  <v:f eqn="prod @7 21600 pixelWidth"/>
  <v:f eqn="sum @8 21600 0"/>
  <v:f eqn="prod @7 21600 pixelHeight"/>
  <v:f eqn="sum @10 21600 0"/>
 </v:formulas>
 <v:path o:extrusionok="f" gradientshapeok="t" o:connecttype="rect"/>
 <o:lock v:ext="edit" aspectratio="t"/>
</v:shapetype><v:shape id="_x0000_s1027" type="#_x0000_t75" style='width:63pt;
 height:165pt'>
 <v:imagedata src="CH07154洞真金房度命綠字迴年三華寶曤內真上經.files/image001.png" o:title=""/>
</v:shape><![endif]--><![if !vml]><img border=0 width=84 height=220
src="CH07154洞真金房度命綠字迴年三華寶曤內真上經.files/image002.jpg" v:shapes="_x0000_s1027"><![endif]></span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: New MingLiu; color: #993300">&nbsp;&nbsp;&nbsp;
		</span><span style="font-family: 新細明體; color: #993300">
		每以本命之日，青書白紙，向王方服之一枚，入室誦金房內真經一遍。書符如法服一枚。服之百枚，上元通暢，百關朗開，死&#28801;消滅，神明總歸。服之千枚，上元真君見形泥丸，思存髣&#39668;，與神共言。服之萬枚，靈填百關，孔孔納真，赤子懽欣，上感虛皇，降致真人，削死北帝，度命南宮，三景合德，天地齊根。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: New MingLiu; color: #993300">&nbsp;&nbsp;&nbsp;
		</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">金房度命迴年中真玉符</span></b></p>
		<p style="line-height: 150%; margin: 0 0cm" align="left"><b>
		<span lang="EN-US" style="color: #993300"><!--[if gte vml 1]><v:shape
 id="_x0000_s1026" type="#_x0000_t75" style='width:60.75pt;height:165.75pt'>
 <v:imagedata src="CH07154洞真金房度命綠字迴年三華寶曤內真上經.files/image003.png" o:title=""/>
</v:shape><![endif]--><![if !vml]><img border=0 width=81 height=221
src="CH07154洞真金房度命綠字迴年三華寶曤內真上經.files/image004.jpg" v:shapes="_x0000_s1026"><![endif]></span></b></p>
		<p style="line-height: 150%; margin: 0 0cm" align="left">
		<span lang="EN-US" style="font-family: New MingLiu; color: #993300">&nbsp;&nbsp;&nbsp;
		</span><span style="font-family: 新細明體; color: #993300">
		每以八節之日，赤書白紙，隨節所向服之一枚，入室誦金房內真經一遍，書符如法服一枚。服之百枚，中元開真，百關納靈，內外朗清。服之千枚，中元真君見形絳宮，思存髣&#39668;，若見若亡，保固赤子，反老成童。服之萬枚，靈根&#28801;充，百孔納真，胃藏鮮明，上徹太微，降致紫軿，北酆匿死，南宮記生，天地合德，三景齊靈。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: New MingLiu; color: #993300">&nbsp;&nbsp;&nbsp;
		</span></p>
		<p style="line-height: 150%; margin: 0 0cm" align="left"><b>
		<span style="font-family: 新細明體; color: #993300">金房度命迴年下真玉符</span></b></p>
		<p style="line-height: 150%; margin: 0 0cm" align="left">
		<span lang="EN-US" style="font-family: New MingLiu; color: #993300"><!--[if gte vml 1]><v:shape
 id="_x0000_s1025" type="#_x0000_t75" style='width:66pt;height:163.5pt'>
 <v:imagedata src="CH07154洞真金房度命綠字迴年三華寶曤內真上經.files/image005.png" o:title=""/>
</v:shape><![endif]--><![if !vml]><img border=0 width=88 height=218
src="CH07154洞真金房度命綠字迴年三華寶曤內真上經.files/image006.jpg" v:shapes="_x0000_s1025"><![endif]></span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: New MingLiu; color: #993300">&nbsp;&nbsp;&nbsp;
		</span><span style="font-family: 新細明體; color: #993300">
		每以太歲及甲子之日，黃書白紙，向太歲服之一枚，入室誦金房內真經一遍，書符如法服一枚。服之百枚，下元幽闕受九靈之潤，百關朗清，萬&#28801;總歸，內外徹明。服之千枚，下元真君髣&#39668;見形。萬枚道備，孔孔結靈，死&#28801;都消，舉形成仙，上感上真，降致玉晨，度命迴年，日月同根，飛行太空，昇入帝晨。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: New MingLiu; color: #993300">&nbsp;&nbsp;&nbsp;
		</span><span style="font-family: 新細明體; color: #993300">
		書符皆向王上，叩齒三十六通，仰祝曰：</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: New MingLiu; color: #993300">&nbsp;&nbsp;&nbsp;
		</span><span style="font-family: 新細明體; color: #993300">
		天靈節榮，九孔肅清，五官六府，神華鮮明，三元填固，萬&#28801;充盈，金房度命，綠字反生，三鍊九孔，昇入太清，三景同輝，天地齊并，飛行玄虛，遊宴紫庭。畢，咽&#28801;四十六過止。便服符。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: New MingLiu; color: #993300">&nbsp;&nbsp;&nbsp;
		</span><span style="font-family: 新細明體; color: #993300">
		修度命迴年之道，每以六癸之日，取北泉之水一斛，就本命之日，取白芷、桃皮、</span><span style="font-size: 12.0pt; font-family: 新細明體; color: #993300; background: lime"></span><span style="font-family: 新細明體; color: #993300">葉各一斤，合煮令沸，正中而浴。臨浴時，向本命叩齒九通，思玉童三人執巾在左，玉女二人擎香在右，紫雲華蓋覆列前後。微祝曰：</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: New MingLiu; color: #993300">&nbsp;&nbsp;&nbsp;
		</span><span style="font-family: 新細明體; color: #993300">
		天地洞清，洗穢除塵，鍊化九道，反形太真，百關納靈，節節受新，清虛監映，內外敷陳，日吉時良，度命迴年，玉童玉女，為我執巾，玄雲紫蓋，冠帶我身，使我長生，天地同根。畢，便浴浴訖，還入室，東首而&#21351;，取粉自飾，通身令匝，仍摩兩掌令熱，拭面二七過，微祝曰：</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: New MingLiu; color: #993300">&nbsp;&nbsp;&nbsp;
		</span><span style="font-family: 新細明體; color: #993300">
		天玄&#28801;清，我身已精，塵穢消除，九九受靈，使我變易，還反童形。〔畢〕</span><b><span lang="EN-US" style="font-size: 10.0pt; font-family: New MingLiu; color: #993300; background: lime">#1</span></b><span style="font-family: 新細明體; color: #993300">，引&#28801;三十六咽，都止。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: New MingLiu; color: #993300">&nbsp;&nbsp;&nbsp;
		</span><span style="font-family: 新細明體; color: #993300">
		行此之道三年，故形皮膚悉脫，華骨更生，體映玉光，面發金容。此&#34886;道之妙法，不傳於非真。輕泄七祖被拷，長沒鬼官，學者密修，剋得神仙。受度命迴年之道，當依科，師弟子各齋九日，或三日，或五日，資盟隨年之繒年一尺，金人二兩四銖一形，誓九天度命，代形之信。不盟而修，道不降感，思不啟靈，違科犯禁，考屬右官，奉者明自慎焉。西城真人於陽洛宮授魏華存，今封一通於陽洛之山。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: New MingLiu; color: #993300">&nbsp;
		</span></p>
		<p style="line-height: 150%; margin: 0 0cm" align="left">
		<span style="font-family: 標楷體; color: #993300">洞真金房度命綠字迴年三華寶曜內真上經竟</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: New MingLiu; color: #993300">&nbsp;</span></p>
		<p align="left" style="line-height: 150%; margin-top: 0; margin-bottom: 0">
		<b>
		<span lang="EN-US" style="font-size: 10.0pt; font-family: New MingLiu; color: #993300">
		#1</span></b><span style="font-size: 8.0pt; font-family: 新細明體; color: #993300">『畢』字據前後文補</span><span style="font-size: 12.0pt; font-family: 新細明體; color: #993300">。</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
		<font color="#800000" face="新細明體">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
