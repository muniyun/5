<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">






<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;} 

-->

A:link {text-decoration:none;}

A:visited {text-decoration:none;}

</style>
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
<font face="新細明體" color="#800000">width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</font>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <font face="新細明體" color="#800000">
    <img src="../../../CMTimages/left.gif" align="right" width="44" height="600"></font></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <font face="新細明體" color="#800000">
    <img src="../../../CMTimages/right.gif" align="left" width="44" height="600"> 
	</font> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <font face="新細明體">
    <a target="_parent" href="../../../godking.htm">
    <font color="#800000">
    <img src="../../../CMTimages/gotop.gif" alt="index.gif (3505 bytes)" border="0" width="60" height="60"></font></a></font></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../CMTimages/LOGO-1.jpg" width="482" height="71"></td>
      </tr>
      <tr>
        <td width="95%" align="center" height="100%">
        <font size="5" color="#008080" face="新細明體">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="5" color="#800000" face="新細明體">正一部</font><font size="3" color="#800000" face="新細明體">(CH07)</font></td>
      </tr>
		<tr>
        <td width="95%" align="center" height="100%">
        <p style="line-height: 150%; margin: 0 0cm"><b>
		<span style="font-size: 24.0pt; font-family: 新細明體; color: #993300">
		洞真太上紫書籙傳</span></b></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		經名：洞真太上紫書籙傳。撰人不詳，約出於南北期。內載天尊授王母六妙秘旨。一卷。底本出處：《正統道藏》正一部。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin: 0 0cm"><b>
		<span style="font-size: 24.0pt; font-family: 新細明體; color: #993300">
		洞真太上紫書籙傳</span></b></p>
		<p style="line-height: 150%; margin: 0 0cm" align="left">
		<span lang="EN-US" style="font-family: 新細明體; color: #993300">&nbsp;</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　太真丈人所佩，傳文始先生。一名五隱六妙三九正一密旨上經。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　上清高真大聖玄神無始天尊，與五老上帝十方得道&#34886;聖無數真仙，會於東北始青天中，大浮黎國玉京之山，七寶瓊林清容宮殿，天樂羅陳，香華紛散，神物窮奇，禽獸巨異，參列大觀，不可稱言，天尊融笑，一切咸懽。於是太上道君乘自然寶輪，侍從無極真聖，仙童玉女，不可量計，發自玄都，造詣天尊，禮畢白言。天尊欣笑，大&#34886;咸樂，未審所以然，而玄貺有以乎。天尊命使就座，論&#21465;清妙，言笑甚懽，一切唱言，唯讚嘆稀有，而無的叩請。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　爾時元始天王從座而起，長跪上白天尊：太上道君積功累德，經劫無數，致令巍巍神妙，如是會於今日，懽樂稀有，其思難窮萬機，慈洽億兆，每欲言而無與言，欲教而無能受，即日大慶，願聞要言，敢問何道可以廣濟，何法可以長懽乎？</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　天尊告曰：善哉善哉，大哉問也。吾有妙道，不可窮極，窈冥真精，不可為言，其深微秘奧，子粗已具，今出五隱六妙三九正一密旨，付授太上道君，可共明之，濟度群生，令得常住長樂之道。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　爾時元始天王及太上道君，與無量聖真，一切大&#34886;懽喜奉命，作禮而去。太上道君、元始天王同還大有之宮，遊宴妙庭之館，凝紫雲，涌七寶，敷丹霞，列之臺，&#34886;華璀璨，光爛玉虛，徹映諸天，香溢十方，煥爛朗馥，不可稱宣。爾乃集會無極靈祇，至真大神，群仙&#34886;聖，撫雲璈，奏天鈞，戲師子，遊素麟，惋&#20763;白鵠，翱翔朱鳳，鏗鏘八音，暐曄九色，簫管鍾鼓，千奇萬伎，億種聲容，歌詠清妙，天神人鬼，爰及蠕動，一切感通，莫不懽喜。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　爾時得道大神，號為白玉王母，乘九蓋華輿，&#34886;真侍衛，雲龍翼從，仙童羅前，玉女列後，繖花交左，幡香擁右，&#20763;伎作樂，敬詣道君，稽首脩訊，因請問曰：伏聞元始天尊告於元始天王，曰出六妙密旨以付道君，不審此旨可得聞不？道君答言：天尊密旨，億劫密行，真賢稀有，故不宣也。母今請問，欲鑒此乎，必願聞之，可問無始天王。於是王母下座伏地，稽顙請於王曰：天尊密旨，太上有教，歸命請聞，願賜垂告。王曰：此旨密妙，不可思議，精志之人，自能感會，至真口受，要訣流漫，行屍塵劫不遇，遇者長生通神，與道合體，變化無窮，常樂無極，不遇者輪嬰徒苦，良可悲也。母既慈&#24924;一切，志在博濟，功德與天尊符契，何可不思行密旨乎。願還復座，請粗說之，王母神明，自當朗究也。吾昔聞天尊謂道君曰：非天非地，非陰非陽，非</span><span style="font-family: 新細明體; color: #993300">日非月，非柔非剛，非無非有，微密勿揚，此是妙旨之要，願母解之乎。王母俯思良久，仰而答曰：非天非地，謂無上混合乎；非陰非陽，謂中宮玄通乎；非日非月，謂兩半成一乎；非柔非剛，謂山河會同乎；非有非無，謂五九之極變化無窮乎；微密勿揚，謂默慎修之，不可妄傳乎。王曰：是也，母了之矣。天尊大慈，恩周一切，豈當惜此密旨，而不傳乎。但人多偽薄，不明至理，罪障根深，疑惑真正，儻聞微妙，更生毀謗，輕慢不信，致墮惡道，風刀苦毒，歷劫不免。天尊大悲，&#24924;念罔極，故隱藏妙旨，以俟真賢。真賢希有之道，曠代罕傳其聞，&#34886;品不可無教，是故廣說餘因，以拯流離，科法威儀，禁忌戒律，種種引喻，隨時創制，宗貫分張，不可具記。冀緣&#40580;入妙，終遇斯旨。斯旨密妙，群理之本，故五老帝君，三十二天萬萬&#34886;聖，咸共宗之，無言之時，此道&#28508;存，有言之日，斯旨最先，高上無比，故天尊所重，聖賢寶秘，唯此一旨，餘經雖重，皆是此旨之後次也。積劫勤學，精苦不退，功德輪轉，自當遇之耳，自非應得道者，終不遇也，非得道成真者，亦無以知人可傳。今王母體道合神，精照洞徹，察究有無，窮理盡性，總映人物，巨細畢識，方救濟一切，科真別偽，賞善戒惡，度脫無鞅，解了此旨，功德方大，巍巍堂堂，豈可言乎。但此旨天尊敷教之極，包羅&#34886;妙之端，一切育教，唯此為主，可分明傳授賢德上士，慎勿示中下之人也。王母白言：蒙天尊密旨，六度上事，四等行之，累劫不窮，盡言以謝，何足酬恩，謹竭心默慎，唯依命旨。王曰：欽哉，順行無極。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　爾時王母白道君曰：億劫有緣，得遇此旨，方以化度一切，福慶無量，唯恐真賢希有，可致嘆耳。自今以後，若大志上士，深樂此道，捨財捨身，委命求受密旨者，不拘多少，不限年劫，遇吉景清晨，便齋戒傳之，可得然不？道君告曰：殊不輕也，殊不輕也。精選其人，合母心者，如言則可授耳，理未可忘，言不可息，宜重丁寧，誓唯謹密，勤脩默慎，通數感運，至乎道真也。王母稽首，奉命而還，入於龜山玉闕，處於青琳宮中，朱紫之房，連珠寶帳，仙童玉女，&#34886;奇伎樂，種種侍衛，玄玄清&#20928;。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　爾時太和真童與太玄玉女，伺承宴樂，候母恬和，謹束身心，潔齋彌日，共相約誓，內外俱盡，傾資竭產，合得七寶華堂三區，玉床金屏、珠帳寶蓋五具，九合神香，十絕華旛，童男童女各一人，金玉龍輿各一乘，百味奇甘千日供御，錦繡羅絡各千端，紫黃上金各萬斤，擎盛於玉案之上，共奏王母之前，拜伏稽顙，上白母言：塵劫幸會，得侍左右，誠懽誠慰，銘感無極，但後學功淺，大道未成，不以微乏，深樂唯進，不及之道，乞垂矜恕，今窮心盡志，傾誠竭有，自身之外，一切無餘，形骸投地，委質上尊，歸身歸神，歸命極此，請聞無上混合五九之妙，伏願大慈，特垂誥誨。王母沉吟良久，俯仰思惟，屢發嘆音，不酬所請。於是真童玉女至誠彌款，五體頓地，叩請不已，遂乃髓腦與涕血俱流，絕&#28801;於地。良久，王母乃整容正辭，使左仙右真，扶而起之，二真蘇醒，母賜以玉漿，各服一合，神身如故。於是母告之曰：爾等能行三奇，必能修六妙，且積劫有德，致此真仙之報，今精勤至乎如此，將成無上之道矣。謹傳元尊密旨，付授於子，慎祕之科，子久所具，言略可忘，不復多囑也。二真不勝喜躍之至，唯叩摶禮謝，誓心奉行。母告之曰：夫傳此密旨，當清齋大會，延集尊神，關白&#34886;聖，供養至真，施及無量。子既捨一切有，投身玄虛，吾今為子奉請無始天尊、太上道君，元始天王、五老帝君、三十二天帝、皇天扶桑大帝、九真諸王、十方仙公、五羅&#34886;聖、三界靈官、無極精祇、一切正神，讚明子德，如此可乎。二真屏營，上白：非敢望，唯伏聽慈旨。於是王母命左衛仙童，嚴整雲轡，右侍玉女，肅駕風輿，又動飛鳳使者，驛龍騎吏，宣通啟白，處處之造，剋以上皇五年正月一日，大會於玉闕朱宮紫殿之中，使紫極靈童太丹玉女，與中宮黃童，領真嶽仙吏，開拓寶門，掃拂戶牖，億房兆宮，無數區宇，基陛壇階，椽梁楹柱，飛檐相連，步廊相屬，自然覆蓋，皆是七寶光明，朗無纖闇，外內洞清，徹映無極，其&#29248;帳屏風，皆悉珠玉，珊瑚琥珀，車渠瑪瑙，琉璃玻&#29896;，種種裝飾，幡華香薰，伎樂具說。到是齋日，清晨誥朝，諸方聖&#34886;，一時齊集。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　爾時天尊現以金姿，項佩圓光，披繡戴冠，乘飛虛玉輪，覆凌雲寶蓋，&#34886;真導引，香花侍衛，伎樂扈從，靡靡難言，於是太上引天王帝君，與王母聖&#34886;一時讚嘆，巡繞三匝，稽首禮畢，以次還坐，人人請問，天尊一答，各各得解。及至日中，王母設膳，食飲肴果，窮珍畢妙，聲香甘美，億千萬種，不可具說，七寶器案，自然充遍，預會大&#34886;，咸所同饗，唯飯一種，而隨其福德，飯色變異，各有差次，難可了測。食畢&#20928;竟，迴繞無始天尊，論說精粗，辯析有無，各各懽喜，悉得所了，歌詠妙音，&#20763;翫天樂，一切欣抃，唱善相續。唯有二真，叩伏敢言，於是王母長跪，上白天尊：此二人者，累劫積功，福德所鍾，致有道緣，歸命既久，精進無退，不勝所見，願成就之，冒請天尊，欣懼相棘，不悟億劫之因，果在今日，尊已降臨，大&#34886;懽悅。六妙密旨，大道之極，二子將成，請以付之，未敢專輒，伏須教&#21189;。天尊告曰：此子精勤，良可成也，應成者成，應度者度，一委道君所具也，便可關白道君，宣告大&#34886;，共明付授，不須多情於吾也。王母稽首奉旨，即白道君，普告大&#34886;：今付二真密旨，其道成就，願大道聖&#34886;，咸共明識，識知二真功德，成道於今日也。太上答言：甚善、甚善，一切大&#34886;，同唱善哉。於是王母告無上混合</span><span style="font-size: 8.0pt; font-family: 新細明體; color: #993300">玉佩</span><span style="font-family: 新細明體; color: #993300">口訣，中宮玄通</span><span style="font-size: 8.0pt; font-family: 新細明體; color: #993300">三景</span><span style="font-family: 新細明體; color: #993300">口訣；</span><span style="font-size: 8.0pt; font-family: 新細明體; color: #993300">此二訣洞真三＋九章之主</span><span style="font-family: 新細明體; color: #993300">。兩半成一</span><span style="font-size: 8.0pt; font-family: 新細明體; color: #993300">思微</span><span style="font-family: 新細明體; color: #993300">口訣，山河會同人鳥口訣；</span><span style="font-size: 8.0pt; font-family: 新細明體; color: #993300">此二訣洞玄經十部之主</span><span style="font-family: 新細明體; color: #993300">。五九之極元本口訣。</span><span style="font-size: 8.0pt; font-family: 新細明體; color: #993300">此洞神大</span><b><span lang="EN-US" style="font-size: 10.0pt; color: #993300; background: lime">#1</span></b><span style="font-size: 8.0pt; font-family: 新細明體; color: #993300">字、五千文之主</span><span style="font-family: 新細明體; color: #993300">。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　王母重告二真曰：道君稱上清高真元始天尊密旨，云真一生玄二，玄二生神三，神三含太五，太五含三道，兼為六妙，真條有五，五繫乎三，三極乎九，九極迴變，化反一也，正一無上之道，當究竟乎此矣，善得此旨，真道必成。至道不繁，故片言可以成道，成道多端，隨人所遇，雖經億萬，不過此五，千術百道，必歸此六矣。雖億億劫中，好樂真道，不遇此旨，不成無上正真也。積劫功德，將成至真，當遇斯旨，受之之日，如子乃可付耳。夫玄元本一，成形則二，合一反一，訣在守真液液真，即玄元之本一也，合二存一，是通神也，神符真玄，五常無窮矣，通神行化者兼三也，三合成德，反一之功，含六妙之儀，運九極而變，神變無方，至真之道成也。洞了此旨，唯謹保液真真液之難留，如風過牖，既似毛車入炎丘，又象朽索馭奔馬，以數制之其上也，自然守之其中也，以合和錄之其下也。若不知三條之奇，非道之人。道之人謹此三奇，故能功德廣大，濟度無窮也。夫主一由二，成三用五，周六竟九，包羅二四，間關七八，自然之數，輪迴無極，三能成五，六能周九，成則合真，周則同道矣。然知三奇之至，解了六妙之儀，此必於今成真，非復後生登道也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　二真曰：久聞喭言，能知三奇六儀，何用餘為，能知一，萬事畢。常謂三一之訣，六甲之祕為是，今定非邪？母曰：丹元遁甲是末，此旨是本，本末玄玄，玄玄玄矣，雖本末相須，精&#40580;可見矣。二真曰：願賜慈恩，乞究旨訣。王母乃開口吐之，付於二真之手。方書之文，是自然真&#28801;，結而成字，光如綠玉，清徹煥映，照耀紫虛。其文曰：</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　甲子之旬，開除之日，生氣之時，身神調&#21494;，不期老少，貴在誠實，陽居乎九，陰首於七，&#28801;和心通，相解如一，鳴鼓七通，密&#21610;曰：</span><span style="font-size: 8.0pt; font-family: 新細明體; color: #993300">別訣</span><span style="font-family: 新細明體; color: #993300">。此數制也。清和婉穆二三九，千千百百多則壽，不問時節貴調均，鍊&#28801;飛丹必通神，</span><span style="font-size: 8.0pt; font-family: 新細明體; color: #993300">別訣</span><span style="font-family: 新細明體; color: #993300">。此自然守也。集物會&#28801;相輔生，形&#36857;雖異元始并，不可思議謂為靈，若敬合服道自成，</span><span style="font-size: 8.0pt; font-family: 新細明體; color: #993300">別訣</span><span style="font-family: 新細明體; color: #993300">。此藥錄也。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　母曰：能勤此三，存通五六，成真有期，不過七九也。道以空無為上，豈須人物乎。學道至深，將與道合者，故能捨一切有，虛豁歸無，爰逮身心，廓然冥靜，空空如也，遂合真道。子今捨此&#34886;寶，闃然無顧，是得真之證，成道之驗矣。未能爾者，皆有所待，道既不須子物，可以施有待者，令各得所之，發生上願。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　二真即奉命散施，莫不周遍。於是荷恩者，叉手讚言曰：善哉二真人，功德實希有，巍巍登道場，慈德流不朽，一切方仰慕，天尊當成此，願我等將來，得志同如是。二真答言：汝等勤尋師，傾心廣慈惠，建立大福田，長修精齋潔，密慎行不休，無令科戒缺，慊慊度群生，恩德流一切，道德既高明，自知宿啟哲，元尊所矜護，必遇斯旨訣，得者必成真，真成真不滅，存亡永任意，隨運化時泄，混洞會虛空，玄玄合玄節，長樂快無窮，此道詎言說，唯當至心求，勿使失異契，吾今故慇懃，丁寧囑玆訣，元為自寬懈，流離嬰苦斃，妙真非賒誕，想能各勉厲。於是大&#34886;一時同聲懍然，唱言善哉，俱禮天尊，各辭而去。</span></p>
		<p style="line-height: 150%; margin: 0 0cm" align="left">
		<span style="font-family: 新細明體; color: #993300">
		　　真童曰：吾姓周，名靈濟，字道通；太玄玉女姓姬，名玉宣，字明讚，並從元始中來，歷劫無數，學道輪轉，不可稱說，或為帝王國主、公侯卿相，或為將帥儒宗、國師道士，后妃夫人、元君傅保，隨運死生，常為夫妻，積福累慶。以朱靈元年，得於始青天中，生於浮黎之鄉，精進勇猛，敬信精勤。至赤明三年，為太府真人，輔弼道君，翼佐大帝，功德感乎元尊，誠款簡於王母。以上皇五年，得遇密旨，受神口訣，成無上正真之道。以下皇九年，見王君精思，遐慕真道，追尋幽遠，遭師逢友，不可稱計，研幾深致，經劫無數，跋涉山水，出處人世，心存萬有，志在同濟，陰德廣流，慈洽一切，其感上通下，運當成真。今以天尊密旨，依訣付之，傳授之日，與吾無異。仍命其權憩西城，遊行五嶽，司察三界，監領一切，科賢簡授，號為總真，毗讚太上扶桑大帝，宣暢元始&#34886;妙之訣，自上清高真，紫虛玉虛、太無太上、太空太微、太極太和、太玄太素、太清太平、無極諸天神聖真仙，皆關王君，上土樂道，勤尋之焉。</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: New MingLiu; color: #993300">&nbsp;</span></p>
		<p style="line-height: 150%; margin: 0 0cm" align="left">
		<span style="font-family: 標楷體; color: #993300">洞真太上紫書籙傳竟</span></p>
		<p style="line-height: 150%; margin: 0 0cm" align="left">
		<span lang="EN-US" style="font-family: New MingLiu; color: #993300">&nbsp;</span></p>
		<p align="left" style="line-height: 150%; margin-top: 0; margin-bottom: 0">
		<b>
		<span lang="EN-US" style="font-size: 10.0pt; font-family: New MingLiu; color: #993300">
		#1</span></b><span style="font-size: 8.0pt; font-family: 新細明體; color: #993300">『大』：原誤作『三』</span><span style="font-size: 12.0pt; font-family: 新細明體; color: #993300">。</span></td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
		<font color="#800000" face="新細明體">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>
