<html xmlns:v="urn:schemas-microsoft-com:vml" xmlns:o="urn:schemas-microsoft-com:office:office" xmlns="http://www.w3.org/TR/REC-html40">

<head>
<meta http-equiv="Content-Type" content="text/html; charset=big5">




<link rel="File-List" href="CH07201-1上清元始變化寶真上經九靈太妙龜山玄籙卷上.files/filelist.xml">





<title>道教學術資訊網站</title>
<style TYPE="text/css">

<!--

TD { font-family: "新細明體", "細明體"; font-size: 12pt;}

-->

A:link {text-decoration:none;}

A:visited {text-decoration:none;}

</style>
<!--[if !mso]>
<style>
v\:*         { behavior: url(#default#VML) }
o\:*         { behavior: url(#default#VML) }
.shape       { behavior: url(#default#VML) }
</style>
<![endif]--><!--[if gte mso 9]>
<xml><o:shapedefaults v:ext="edit" spidmax="1027"/>
</xml><![endif]-->
</head>

<body style="margin:0px;overflow:hidden;" bgcolor="#FFFFFF" leftmargin="0" topmargin="0">

<p>
　</p>
<font face="新細明體" color="#800000">width="192">
  <param name="AutoStart" value="-1">
  <param name="uiMode" value="mini">
  <param name="playcount" value="1">
  <param name="URL" value="/C3WMA/C3X04-WMA/X0416.wma">
  <param name="rate" value="1">
  <param name="balance" value="0">
  <param name="currentPosition" value="0">
  <param name="defaultFrame" value>
  <param name="currentMarker" value="0">
  <param name="invokeURLs" value="-1">
  <param name="baseURL" value>
  <param name="volume" value="100">
  <param name="mute" value="0">
  <param name="stretchToFit" value="0">
  <param name="windowlessVideo" value="0">
  <param name="enabled" value="-1">
  <param name="enableContextMenu" value="-1">
  <param name="fullScreen" value="0">
  <param name="SAMIStyle" value>
  <param name="SAMILang" value>
  <param name="SAMIFilename" value>
  <param name="captioningID" value>
  <param name="enableErrorDialogs" value="0">
  <param name="_cx" value="5080">
  <param name="_cy" value="5080">
</object>
</font>
</p>
<div id="Layer1"
style="position:absolute; left:0;top:0px;width:100%;z-index:1;visibility:visible">

<table border="0" width="100%" bgcolor="#FFFFE6">
  <tr width="100%">
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../CMTimages/left.gif" align="right" width="44" height="600"></font></td>
    <td width="70%" valign="top">　<p align="center">　</td>
    <td width="15%" bgcolor="#FFFFe6">
    <font face="新細明體" color="#800000">
    <img src="../../../../CMTimages/right.gif" align="left" width="44" height="600"> 
	</font> </td>
  </tr>
</table>
</div><div id="Layer2"
style="height:100%;overflow-x:auto;overflow-y:scroll;padding:10px;
position:absolute;left:0px;top:0;width:100%;z-index:2;visibility:visible">

<table border="0" width="100%">
  <tr>
    <td width="15%" valign="top" align="left">
    <font face="新細明體">
    <a target="_parent" href="../../../../godking.htm">
    <font color="#800000">
    <img src="../../../../CMTimages/gotop.gif" alt="index.gif (3505 bytes)" border="0" width="60" height="60"></font></a></font></td>
    <td width="70%" align="center">
    <table border="1" cellspacing="1" width="95%"
    id="AutoNumber1" bordercolorlight="#CC9900" bordercolordark="#CC9900" height="100%">
      <tr>
        <td width="95%" align="center" height="100%">
        <img border="0" src="../../../CMTimages/LOGO-1.jpg" width="482" height="71"></td>
      </tr>
      <tr>
        <td width="95%" align="center" height="100%">
        <font size="5" color="#008080" face="新細明體">正統道藏電子文字資料庫</font></td>
      </tr>
      <tr>
        <td width="95%" align="center" height="100%">
        <font size="5" color="#800000" face="新細明體">正一部</font><font size="3" color="#800000" face="新細明體">(CH08)</font></td>
      </tr>
		<tr>
        <td width="95%" align="center" height="100%">
        <p style="margin-left: 0cm; margin-right: 0cm; margin-top: 0cm; margin-bottom: .0001pt">
		<b><span style="font-family: 新細明體; color: maroon"><font size="5">
		上清元始變化寶真上經九靈太妙龜山玄籙</font></span></b></p>
		<p align="left">
		<span style="font-size: 12.0pt; font-family: 新細明體; color: maroon">
		經名：上清元始變化寶真上經九靈太妙龜山玄籙，簡稱《龜山玄籙》。撰人不詳，約出於南北期。係早期上清派經典。三卷。底本出處：《正統道藏》正一部。參校本：敦煌<span lang="EN-US">P.3435
		</span>號殘寫本。</span></td>
      </tr>
      <tr>
        <td width="95%" align="center" height="100%">
        <p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		<span style="font-size: 18.0pt; font-family: 新細明體; color: maroon; font-weight: 700">
		上清元始變化寶真上經九靈太妙龜山玄籙卷上</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0">
		　</p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　上清寶書，以九天建立之始，皆自然而生，與氣同存，三景齊明，表見九天之上，太空之中。或結飛玄紫氣，以成靈文，天書宛妙，文勢曲折，字方一丈，難可尋詳。自非九天中真王，莫能明其旨音。九天真王以上虛元年，命玄都上真鑄金為簡，眾聖明義，高上口訣，撰集靈篇。玉帝注筆，刻簡成章，以俯仰之格，皆有高下次第禁限，品目悉出高聖之微旨也。封於九天之上，大有宮中瓊房之內，皆以西華玉女、素靈宮金晨紫童典衛之。<span lang="EN-US"><br>
		</span>
		　　西龜之山，一曰龍山，乃九天之根紐，萬氣之淵府，在天西北之角，周迴四十萬里，高與玉清連界。東南則接通陽之霞，上承青宮神虎之門；西北則交寒穴之野，上通金闕神仙之庭；南則極於太丹浮黎之鄉，氣協洞陽之光；北則指於鉤陳，交關華蓋，氣踐廣靈；中央直衝玉京八達交風山頂。平天三萬里，悉涌金為晼A結玉為門，金臺玉樓，十二神宮。上有自然流精紫闕金華之堂，瓊瑤之室，傍通九穴之洞，自生紫氣之雲，交帶鳳文，九色落陳。崖生紫桂，嶺秀瓊林，結瑚為條，植玉為根，騫樹含實，赤子白環，三華耀葩於朱景，反香流芳於太玄，八氣扇&#39112;以長執，玉籟空唱而成音，龍嗥雲樓，鳳嘯絕岭，毒獸萬羅，長蛇千尋，神宮堂堂，雲仙紛紛，巍巍元館，觸類吐津，蓋元始之妙化，寔天元之靈根。金華之堂，北窗上有自生紫氣，結成玄文，字方一丈，垂芒煥明，天書宛妙，非可尋詳。九天丈人，昔上甲元年清齋雲宮，宴景龜山，仍刻金簡，繕書玄文，解其宿滯，演其靈音，記曰龜山丹皇飛玄紫文。西王母以開皇元年正月上寅之日，乘虛汎靈，逸遨九霄，靜齋龜山，上登自然流精紫闕金華瓊堂，遊觀北窗，朝禮玄文，瞻崖思靈，心想上真。於是妙感玄覺，丹心表明，時忽有天真大神，挾日帶月，項負圓光，從群仙羽蓋，乘飛輿紫雲九精流霄，垂跪王母前稱：九天鳳宮領仙王，姓上玄，字開明，奉元始天王命，使齎九天金書紫字青金丹皇之文，降授於王母焉。錫號西元九靈上真仙母，封西龜之嶽。又授素書一卷，上真始生變化元錄，總領仙籍，承統玉清。又以青瓊之板，給九天鳳衣飛青羽裯，晨嬰玉冠鳳雲之舄，神鳳紫輪飛行羽蓋二十四乘，五色仗幡命靈之節。又以上宮金華玉女七百人，侍衛於仙母焉。使治流精紫闕金華瓊堂，一月三登玉清，再宴崑崙，五校眾仙。於是天真大神啟授事畢，悉反駕玉宮。仙母於是受命登座，告齋瓊堂，命侍女王子登、董雙成等，以神光錦巾，盛受金書紫字青瓊之板，青金丹皇錫文，上真始生變化元錄，飛玄紫文，凡四事，封以丹皇之章，藏之於瓊瑤之室。命金華玉女、紫晨玉童各三十人，侍衛靈文。依三天舊典俯仰之格，申告五帝五嶽靈山河海正神，咸令一月五條至學人名，功過區別，隨品奏言。仙母常以八節之日，又一月五過，宴景雲宮，時適五嶽，歷觀河源，遊盻八極。當此之時，則五星出分，日月停光，百陽激電，流金煥精，天丁前驅，五老仗幡，仙母常乘九色之輦紫雲飛輪，從天仙玉女各五千人。女則乘鳳，男則策龍，飛仙羽服，皆手執華幡，笳簫鼓吹，百和合音，鸞唱鳳嘯，激朗雲陳，華光交煥，三景合明，紫童揚香以卻穢，神妃散華以灌真，天鈞奏其旌蓋，紫煙翳乎虛庭，玉景流盼於太空、神化威制於萬靈。當此之時，六天順命，群凶束形，祆魔喪眼，天朗氣清，蓋高仙之妙觀，標丹皇之洞靈也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span lang="EN-US" style="font-family: 新細明體; color: maroon">&nbsp;</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: maroon">龜山丹皇飛玄紫文</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　飛玄紫氣凝靈根，綱維玉虛總萬神，空中&#27406;勃結自然，上有峻嶒十二傳，玉樓峨峨躍景雲，流精紫闕帶金軒，瓊堂瑋鑠繞八騫，中出青金九靈仙。丹皇真母號精延，飛青羽</span><span style="font-family: 新細明體; color: maroon; background: lime">B</span><span style="font-family: 新細明體; color: maroon">晨嬰冠，左執玉節，右握靈幡，五色命魔，奉對帝尊，把持符籍當生門，咀月嚼日&#22095;玉泉，離羅吐暉鍊五魂，內充外溢絳府欣，金光煥煥形正圓，從朔入金色沌沌。唯有開明曉此言，日五月十精北元，刻見華蓋領仙君，紫氣左迴與斗運，歷度四七入金門。正是丹皇校萬仙，有明此訣加精勤，被形密思每令分，妙景感會得要文。三年當審保長全，九年乘空致羽裙，鳳衣輕翔昇龍山，俯仰九靈謁玉晨。<span lang="EN-US"><br>
		</span>
		　　南極上元君曰：此結紫&#28801;飛玄之文，刻書西龜山上，流精紫闕金華瓊堂北窗之上。九天丈人目其篇，記曰《龜山丹皇飛玄紫文》。西王母常所寶祕，其旨隱奧，皆是九天宛妙之韻，自&#26080;仙名，不得鈣其篇目。得者皆九天書錄，名題龜山。<span lang="EN-US"><br>
		</span>
		　　九天丈人云：修其道，常以正月、二月、三月、四月、六月、七月、八月、九月、十一月、十二月、一年十月；月三日、五日、九日、十五日、二十五日，一月五過，清齋誦詠文一&#24487;。以夜半之後，露出中庭，仰伺北斗華蓋之中，有紫雲之氣，從斗綱左迴，歷度二十八宿竟，還金門之上。若在人中天陰&#26080;光，當於室內默念內思如上法，每令分明。思畢，當心拜紫雲四過，叩齒三通，仰祝曰：<span lang="EN-US"><br>
		</span>
		　　天夜朗清，幽虛啟真，流雲徘徊，金華四寨，丹皇敷暉，靈飛紫軒，是夕開陳，青金授仙，成我上願，體應自然，結命月華，保年日根，三靈合景，永停龍山，密夜情披，請如所言。畢，便口引紫氣二十八嚥止。行此三年，刻有神真降兆寢席也。身有紫氣，映絡一形，九天書名，必復上仙也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　九天丈人曰：天書萬重，各論其妙，如此一事，亦足致靈真下降，振翮九霄，騰景玉清，遊宴雲宮也。自非妙法，西王母亦不秘之於中衿，大有亦不明其禁限也。<span lang="EN-US"><br>
		</span>　　南極上元君曰：天有禁氣之雲，干於日月五〔星〕之分，在其方國，皆有合道之人，得仙之君也。如此之候，其象自見。<span lang="EN-US"><br>
		</span>
		　　九天丈人云：得見此雲，便依文禮祝，不必須其常日也。勤加在意，刻得雲降，昇騰有會也。正可封之於心，不得輕以示人，道泄則靈散，仙無由有感也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: maroon">元始錫西王母青金丹皇玉文</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　高上元始告靈九天太空祖宗。西王母諱婉衿，寔天九靈之氣，混西金之魄，結紫雲之胞骨，鍊日精之暉，吐納七曜之華，協晨霞而&#39137;太陽鳳髓，&#22095;於月精蘭腦，，凝於玉根金藏，結絡丹形，入纏紫心，表明於丹皇妙圖，高列于帝軒，寢景靈嶽，灰心上？清，功濟萬品，惠溢有生，秉節獨操，累劫長存，故致高上曲華，元始錫焉。以婉衿有金真之德，錫禪西元九靈上真仙母，青金丹皇之號，封掌龜山，總領元錄，依俯仰徵青瓊之板金書玉字，給九天鳳衣飛青羽</span><span style="font-family: 新細明體; color: maroon; background: lime">B</span><span style="font-family: 新細明體; color: maroon">，晨嬰玉冠鳳雲之舄，神鳳紫輪飛行羽蓋二十四乘，五色仗幡命靈之節，流金火鈴夜光之燭，滅魔玉章九天韶信，衛以上宮西華玉女七百人，治西龜之山流精紫闕金華之宮，一月三登玉清，再宴崑崙，五校眾仙五嶽河海十方靈官，莫不總統，依具以言。諸應儀軌，悉如瑤臺大有舊典三天正文。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: maroon">施行青瓊之板金書玉字</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體; color: maroon"><!--[if gte vml 1]><v:shapetype id="_x0000_t75"
 coordsize="21600,21600" o:spt="75" o:preferrelative="t" path="m@4@5l@4@11@9@11@9@5xe"
 filled="f" stroked="f">
 <v:stroke joinstyle="miter"/>
 <v:formulas>
  <v:f eqn="if lineDrawn pixelLineWidth 0"/>
  <v:f eqn="sum @0 1 0"/>
  <v:f eqn="sum 0 0 @1"/>
  <v:f eqn="prod @2 1 2"/>
  <v:f eqn="prod @3 21600 pixelWidth"/>
  <v:f eqn="prod @3 21600 pixelHeight"/>
  <v:f eqn="sum @0 0 1"/>
  <v:f eqn="prod @6 1 2"/>
  <v:f eqn="prod @7 21600 pixelWidth"/>
  <v:f eqn="sum @8 21600 0"/>
  <v:f eqn="prod @7 21600 pixelHeight"/>
  <v:f eqn="sum @10 21600 0"/>
 </v:formulas>
 <v:path o:extrusionok="f" gradientshapeok="t" o:connecttype="rect"/>
 <o:lock v:ext="edit" aspectratio="t"/>
</v:shapetype><v:shape id="_x0000_s1026" type="#_x0000_t75" style='width:186pt;
 height:222pt'>
 <v:imagedata src="CH07201-1上清元始變化寶真上經九靈太妙龜山玄籙卷上.files/image001.png" o:title=""/>
</v:shape><![endif]--><![if !vml]><img border=0 width=248 height=296
src="CH07201-1上清元始變化寶真上經九靈太妙龜山玄籙卷上.files/image002.jpg" v:shapes="_x0000_s1026"><![endif]><!--[if gte vml 1]><v:shape
 id="_x0000_s1025" type="#_x0000_t75" style='width:97.5pt;height:227.25pt'>
 <v:imagedata src="CH07201-1上清元始變化寶真上經九靈太妙龜山玄籙卷上.files/image003.png" o:title=""/>
</v:shape><![endif]--><![if !vml]><img border=0 width=130 height=303
src="CH07201-1上清元始變化寶真上經九靈太妙龜山玄籙卷上.files/image004.jpg" v:shapes="_x0000_s1025"><![endif]></span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　青瓊之板金書玉字，青金丹皇錫文，皆出自九天大有宮中俯仰之格，皆結高玄空洞自然之章，以徵於上真高聖之官，不施於始學。如金闕東華方<span lang="EN-US"><br>
		</span>
		諸宮亦有儀軌，以召始學飛仙之人也。此亦悉出大有之格，但品第尊卑，以為高下之異耳。自非九天有名，方諸有錄，終不見其篇目。得見其文，皆刻簡來生，列圖帝籍，應得神仙，故逆表於靈格。道成之日，自當更有天真下降，受其書錫文也。<span lang="EN-US"><br>
		</span>
		　　南極上元君曰：金書玉字，皆刻書青瓊板上，或書青玉板上。板長九寸九分，廣二寸四分，以金縷字文，侍板玉童玉女各二人，典香檢泄。依四極明科，百年內有其人，聽一傳。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　南極上元君曰：瓊玉非世人所能用，若有名於方諸，得見其文，亦可刻書青木板上，以金縷其字文，盛之青錦之囊，燒香朝禮，九年自當有天真降授瓊玉之板也。<span lang="EN-US"><br>
		</span>
		　　南極上元君曰：始生變化元錄，與九氣元洞俱生。高上玉皇，上聖帝真，皆結元洞之氣以為形名之號，衣冠服綵皆出九天大有俯仰儀軌，鄉居里號亦結自然而生。天有八會之氣，四改之運，以鋼維玉虛，分理陰陽，玄化治始，成生萬品。高上眾聖變形化景，皆隨四時政易，順運應命，與化推遷，&#26080;衰老之期，極化長存。故曰道&#26080;常名，此之謂也。王母德酬高玄，故為萬氣之母，是致元始錫徵丹皇之號，玄授素書元錄一卷，使授後聖神仙之徒，知元始之道結自然之號，有變化之氣。得見其篇者，則九天逆書於仙籍，方諸刻名於丹臺，加其精思，&#26080;出九年，&#23557;得與真被顏寢房，隨四時變化，飛騰九天也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　南極上元君曰：上清之道高玄寶經，以存思為感，嚥氣為會，既得&#21445;其篇自，便應明其存思元始變化之象，知其形色光氣文彩四時改易，將閉眼不</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		言而自到，嚥氣不引而自會也。如此不旬年而&#35241;神，不旬月一而氣充也。後學諸賢，自可勤精其思，則玄空之可明也，接仙之有由也。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　南極上元君曰：栽凡修上仙之道，思神念真，服氣嚥液，而不知元始之號四時變化，改易光象氣之根源，徒閉眼於莽莽，空嚥而&#26080;想，神真何由得降，氣液何由得充也。對顏瞻目，由有晻曖，而&#20917;悠悠之中，不別其形氣者哉。謂此徒勞於寢息，無益於空唱也中。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<b><span style="font-family: 新細明體; color: maroon">上清始生變化元錄</span></b></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　元始皇上丈人，元玉虛之氣，諱延世音，字觀無覺，形長九千萬丈。常以春三月，則冠九氣流精紫曜之冠，衣九光錦袍，身佩九色無縫自然之綬，帶六山火玉，常乘碧蒼二色之雲，坐則九色師子，光明暐曄，在上清之上玉虛之中，思之還長九寸九分。夏三月，元始皇上丈人則化形一身九頭，長七千丈，戴九色之雲，衣丹錦百變之光無縫之袍，帶九大仙鍊之劍，乘丹紫二色之雲，坐九色之龍，光明流煥，在玉虛紫雲之中，思之還長九寸。秋三月，皇上丈人則化形一身九鳳之頭，形長五千丈，九色斑紋虎衣，乘七色之雲，華光交煥，在上清之上，思之還長七寸七分。冬三月，皇上丈人則化形為青黑二色之光，勃勃如月之魄，此則反玉虛之氣，更受鍊元始之精，思之還復本元真形。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　修元始之道，當以立春之日，沐浴入室，東向朝元始皇上丈人九拜畢，還北向叩齒九通，思皇上丈人隨四時形像，在上清之上金相宮瓊天府八明鄉定真里中，迴真下映，入兆明堂之中，微祝曰：<span lang="EN-US"><br>
		</span>
		　　皇上開真，九道合明，變練虛無，洞映上清，分形化景，四運順生，我享其真，與真合靈，內結玉仙，外纏八冥，八景扶翼，運致丹軿，乘雲駕煙，策御上清，飛行雲房，朝謁帝京。畢，仰嚥九氣止。能知元始變化形景，內諱祕名，則壽九百年。修之九年，與神交顏，則能變景飛行太空。<span lang="EN-US"><br>
		</span>
		　　高靈九天王，元太虛之氣，諱上觀洞，字運梵，形長九千萬丈。以秋三月，則頭建金華之冠，衣雲文錦袍，帶九光流鈴交靈紫綬，乘丹碧二色之雲，坐則九色師子，光明煥燿上清，思之還長七寸。冬三月，高靈九天王則化形九頭，頭戴九日，一身衣九色斑文鳳衣，常乘青黃二色雲，坐則九色師子，光明之輝暐曄，在上清之上，思之還反真形。春三月，九天王則化形分別為九人，口銜九月，衣鳳文羽衣，常乘九色之雲，坐則九色之煙，光明煥爛，在上清之上太虛之中，思之還反真形。夏三月，九天王則化形一，為紫青丹紅四色之光，光氣混沌照九天，此則反形太虛之氣，更受鍊九天之精，思之還反真形。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　凡修九天真王之道，常以冬節之日，沐浴入室，西向九拜朝九天王畢，還北向叩齒九通，思九天王各隨四時形象，在上清金蘭宮太清府開明鄉通真里中，迴真下映，入兆上元丹田之中，便微祝曰：<span lang="EN-US"><br>
		</span>
		　　九靈元精，變鍊上明，三合齊景，分氣散形，出空入玄，上黃下青，歷運迴晨，參絡朱軿、洞遊高虛，迴映我庭，混合真光，神化來生，能乘雲浮，上戲上清。〔畢〕，仰嚥九氣止。修行九年，上感九天，刻得神真下降，授兆真書，自然得乘九色雲輿，飛行上清。<span lang="EN-US"><br>
		</span>　　玉真九天丈人，元紫虛之氣，諱延世明，字係上連，形長九千萬丈。冬三月，則須建飛精百變之冠，九色流光自然錦</span><span style="font-family: 新細明體; color: maroon; background: lime">B</span><span style="font-family: 新細明體; color: maroon">，佩衣九元通真之策，常乘五色之雲，坐則九色之煙，光明暐曄，在上清之上，思之還長九寸。春三月，玉真九天丈人則化形為鳳凰，一身九頭，頭戴九氣玄精，衣九色斑文羽袍，常乘十二飛麟，坐則五色蓮華之上，光明流曜百變之色，在上清之上紫虛之中，思之還反真形。夏三月，玉真九天丈人則化形為龍身人頭，頭戴十二光，衣青黃紫三色羽衣，口銜素綬，常乘九色之雲，坐則五色師子，光照上清，思之還反真形。秋三月，玉真九天丈人則化形為紫&#32209;二色之光，光氣相繞如日月相沓，此則反形紫虛之氣，更受鍊九天之精，思之還反真形。<span lang="EN-US"><br>
		</span>
		　　行玉真九天丈人之道，常以立冬之日，沐浴入室，西北向九拜九天丈人畢，還北向叩齒九通，思九天丈人各隨四時形影，在上清丹靈宮開清府三合鄉元明里中，迴真下映，入兆洞房之中，便微祝曰：<span lang="EN-US"><br>
		</span>
		　　九天上靈，元始自然，含鍊八道，九真胎仙，中寶紫元，三素外纏，變景鍊氣，順運流遷，洞化入微，我道早分，目招靈暉，心披五雲，乘策八景，飛入帝晨。畢，仰嚥九氣止。知九天丈人變化形影，內諱祕字，便名書九天。修之九年，得見真神，乘空飛行，上昇玉清。<span lang="EN-US"><br>
		</span>
		　　道根九天元父，元洞根之氣，諱九靈導，字混大真，形長九千萬丈。春三月，頭建七稱朱玉之&#24123;，無極寶天之冠，著九天鳳衣神雲鳳舄，帶素靈之&#32137;，常乘碧霞飛輿，從十二飛龍，坐則九色華光，在玉清之上，光明百變，暐曄太空，思之還長九寸。夏三月，元父則化形一身九頭，頭戴九日，衣赤鳳斑文虎裘，帶十二色綬，乘九色之鳳，坐則黃白二氣之上，光明煥虛，洞耀玉清之中，思之還反真形。秋三月，元父則化形分為九人，同衣九色羽袍，帶漫延龍淵之劍，虎頭鞶囊交靈素綬，坐九氣玄空之上，光明變煥，曜玉清細微之內洞根之中，思之還反真形。冬三月，元父化形為日精之光，與紫暉相沓，此則元父反形道根之氣，更受鍊洞根之精，與玄母合變混沌二像之光，思之還反真形。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　行元父之道，當以太歲之日，沐浴清齋入室，西北向朝九天元父九〔拜〕畢，還北向平坐，閉眼思九天父各隨四時形影，在於九天之上，太極瓊宮玉寶之府丹靈鄉洞元里中，迴真下映，入兆上元崑崙之中，便微祝曰：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　高上帝尊，元始大神，合真匡氣，形秀紫天，乘雲駕浮，絡景八煙，迴輪曲降，</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		道廕我身，得乘霄軿，奉侍靈轅，今日八會，上願開陳，所求所乞，靡不如恩，長享元吉，與帝同存，策御八景，飛昇玉晨。畢，仰嚥九氣止。行之九年，則&#35241;真形，元父降側，與兆共言，授兆寶書，九天上錄，書名玉簡，身登上清。輕泄此道，沒身鬼官，殃及七祖，長充河源。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　道極九天玄母，元洞淵之氣，諱負沌，字黃大覆，形長七千萬丈。以秋三月，頭戴紫元玄黃寶冠，著青精神光錦繡霜羅九色之</span><span style="font-family: 新細明體; color: maroon; background: lime">B</span><span style="font-family: 新細明體; color: maroon">，華光十二色交靈紫綬，常乘紫雲飛輪，從十二鳳皇，三十六仙人，坐九色師子，光明流煥、在上清之上，思之還長六寸六分。冬三月，玄母則化形為人頭烏口，口銜月精，衣青精飛羅之</span><span style="font-family: 新細明體; color: maroon; background: lime">B</span><span style="font-family: 新細明體; color: maroon">，交帶流蘇紫綬，常乘十二色雲，坐則百變之光，洞照上清細微之內，思之還反真形。春三月，玄母則化形為鳳身麟頭，七色斑斕十二華光，流精交絡，洞映上清細微之內，八冥之裹，思之還反真形。夏三月，玄母則化形為紫黃二色之光，如月之暉，五色流煥，洞映上清，此則玄母反形洞元之氣，更受鍊道極九陰之精，雌一合慶，化生萬神，思之還反真形，九年則元父負籍於南陽，玄母降形於丹房。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　修行玄母之道，當以本命之日，沐浴清齋入室，東南九拜朝玄母畢，還北向平坐，叩齒九通，閉眼思九天玄母隨四時形影，在九天之上瓊林七&#26254;之宮玉寶洞元之府九光鄉上清里中，迴真下&#26254;，入兆臍下命門丹田宮中，便微祝曰：<span lang="EN-US"><br>
		</span>
		　　三合五離，混化二元，氣結凝神，神變合魂，雌一含真，胎息生門，陰精玄降，淘灌形源，鍊化明景，靈秀自然，今日上告，玄母開陳，十二上願，保成玉真，五形納澤，骨鍊玉仙，輕身飛騰，乘虛絡煙，上造紫極，奉接神顏。畢，仰嚥三九氣止。行之九年，玄母感悅，二景交懽，即動北帝消滅死名，上奉九天記錄紫篇，得&#35241;真形，飛行上清。輕泄我道，死充河源，七祖負役，十苦八難，刀山劍樹，萬劫不原，得者寶密，自然成仙。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　皇老三天丈人，元洞虛之氣，諱上定拔，字明梵宗，形長三十萬丈。以春三月，頭建通精七寶珠冠，衣飛雲流光紫錦之袍，佩單皇命神之章，常坐五色百變之光，煒燁奕奕，在上清之上洞虛之中，思之還長三寸三分。夏三月，皇老三天丈人則化形為三頭一軀，戴青黃&#32209;三色之雲，衣五色斑文之袍，坐十二華光之上，思之還反真形。秋三月，皇老三天丈人則化形通身黃金之色，項負十二色圓光，衣須臾百變之光錦袍，帶金虎鳳文之綬，坐三素景雲之上，思之還反真形。冬三月，皇老三天丈人則化形為蒼&#32209;紫三色之光，混合相纏如月之魄，此則三天丈人反洞虛之氣，更受鍊皇老三天之精，思之還反真形。<span lang="EN-US"><br>
		</span>
		　　修行三天丈人之道，當以甲子、庚申之日，沐浴清齋入室，西向心拜三過，朝皇老三天丈人畢，還北向平坐，叩齒九通，閉眼思三天丈人各隨四時形影，在上清玉演宮金融府上開鄉正元里，迴真下映，入兆華蓋之中，便微祝曰：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　三靈變化，五神混通，內含金仙，外鍊真容，玉池華露，澤流紫房，迴真曲廕，映徹五宮，內香外潔，骨蘭胃芳，九孔納靈，仙光逸充，得乘飛雲，昇入帝堂。畢，嚥氣三九止。此九天祕文，玄授以成真人。修行九年，得與真交顏，名書帝錄，列圖三元。輕泄漏慢，九天刺姦，罰以風刀，九祖充役，不得入仙。<span lang="EN-US"><br>
		</span>
		　　虛上三天玉童，元玄虛之氣，諱高玉腎，字元常在，形長三千萬丈。以夏三月，頭建三華寶曜洞天玉冠，衣青黃七變錦袍，帶朱精禁天之章，坐十二色之雲，百變之光，流煥上清之上，思之還長三寸二分。秋三月，三天玉童則化形為三童子，頭戴日象，衣五色斑文虎衣，手把五色之幡，坐蓮華之中，光明洞耀太清之上，思之還反真形。冬三月，三天玉童則化形為老翁，頭建三角黃巾，衣黃錦之裘，手把九節金杖，坐五色雲上，光明洞耀玉清之中，思之還反真形。春三月，三天玉童則化形為青黃白三色之光，更相纏繞如日月之輝，此則反玄虛之氣，更受鍊三天元生之精，思之還反真形。<span lang="EN-US"><br>
		</span>
		　　修行三天玉童之道，當以太歲之日，清齋入室，南向三拜三過，朝三天玉童畢，還北向平坐，叩齒三通，閉眼內思三天玉童各隨四時形影，在上清瓊上宮丹明府三素鄉元正里，迴真下映，入兆兩眉中間，便微祝曰：<span lang="EN-US"><br>
		</span>
		　　三光朗明，六氣&#27406;清，含真固景，氣秀華生，金仙父母，養育胎嬰，百神哺飴，玄灌我形，使我景飛，骨昇肉輕，徘徊雲宮，出入八冥，與道齊真，三元同齡。畢，仰嚥三氣止。此三天祕道，正一玉文，祕在三寶之宮，不得妄傳。見其篇目，修行九年，與真合景，飛行玉清。輕泄天寶，罰以風刀，九天刺姦，七祖充役，不得入仙。<span lang="EN-US"><br>
		</span>　　高上玉寶九霄丈人，元六虛之氣，諱上開，字通大明，形長九千萬丈。以秋三月，頭建紫元流光九變之冠，衣丹錦七色文光之</span><span style="font-family: 新細明體; color: maroon; background: lime">B</span><span style="font-family: 新細明體; color: maroon">，帶三寶啟靈之策，佩豁落七曜元章，立九色師子之上，光明煥爛，洞照玉清，思之還長九寸九分。冬三月，九霄丈人則變形一身九頭童子，衣九綵雲光錦衣，坐絳雲之上，手執華幡，光明煥爛，洞照玉清，思之還反真形。春三月，九霄丈人則變形九人，狀如童子，各衣一色之衣，口銜日象，坐九色雲上，光明流煥，映照玉清，思之還反真形。夏三月，九霄丈人則變為九色之光，更相纏繞如雲之昇，此則丈人反六虛之氣，更受鍊高上玉寶之精，思之還反真形。<span lang="EN-US"><br>
		</span>
		　　修行九霄丈人之道，當以立秋、本命之日，清齋入室，西向九拜朝丈人畢，還北向叩齒三通，閉眼思丈人各隨四時形影，在玉清啟金宮重冥府上合鄉六會里，迴真下映，入兆九孔之戶，便微祝曰：<span lang="EN-US"><br>
		</span>
		　　玉霄九迴，神真散靈，六虛灌元，高上流精，混合反胎，受鍊化生，四度迴周，我道瑩明，太一勒錄，元君記生，五符參差，布養我形，三部八景，運致紫軿，飛仙羽服，翠裙錦青，雙璫結帶，金符玉鈴，真人降授，使我昇清，乘空步虛，上謁帝庭。畢，仰嚥九氣止。此九天上道，祕於玉房，萬劫一出。<span lang="EN-US"><br>
		</span>
		　　上靈紫映九霄真王，元玉皇之氣，諱靈瑞，字應觀世，形長九千萬丈。以冬三月，頭建金華飛天冠，衣日生流精文袍，佩流金鳳璽，帶百變交金之劍，立九色蓮花紫雲之中，光明洞照玉清之上，思之還長九寸九分。春三月，九霄真王則變形，頭戴九星，口銜金鈴，手執日象，衣服如法，立紫雲之上，光明煥煥，洞照上清，思之還反真形。夏三月，九霄真王則變形為九人，並衣青羽之衣，頭各戴一月，各執九色麾幢，在紫雲之上，思之還反真形。秋三月，九霄真王變為青白玄三色之光，更相纏繞如雲之昇，光明奕奕，洞照上清，此則反玉皇之氣，更受鍊上虛紫映之精，思之還反真形。<span lang="EN-US"><br>
		</span>
		　　修行九霄真王之道，當以秋分、太歲之日，清齋入室，西北向九拜朝真王畢，還北向叩齒九通，閉眼思真王各隨四時形影，在玉清七映宮鳳生府上虛鄉化仙里，迴真下映，入兆九戶，伏源上關之中，便微祝曰：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　九道映明，紫霄分流，三氣混沌，合真冥樞。玄靈布元，散化上虛，無英&#25658;老，白元度符，司命檢生，五神灌軀，道合成真，元皇同儕，上參玄圖，飛昇太無。畢，仰嚥九氣止。此皇上祕道，藏於瑤臺九曲玄房，依太真科萬劫一傳，自非玄挺妙質，名書九天，不得參知。見是篇目，壽同劫年，修之九年，昇飛上清，輕泄靈文，身死失仙。<span lang="EN-US"><br>
		</span>
		　　高上虛皇君，元上皇之氣，諱幽造，字大法朗，形長七千萬丈。以冬三月，頭建無上七曜寶冠，衣明光飛錦珠袍，佩丹皇玉章，常乘九色之雲，坐九色師子，光明煥曜，在玉清之上，思之還長七寸二分。春三月，高上虛皇君則化形為人頭龍身，九色斑斕，戴日捧月，坐十二華光，光明煥曜，在玉清之上，思之還反真形。夏三月，高上虛皇君則化形為上皇仙形，項負圓光七十二色，衣百變光明錦衣，光明煥照千億萬重，思之還反真形。秋三月，高上虛皇君則化形玄黃綠三色之光，更相纏繞如太素之行雲，此則高上反上皇之氣，更受鍊高上之精，思之還反真形。</span></p>
		<p style="text-indent: 24.0pt; line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		修行高上虛皇之道，當以九月九日、三月三日，沐浴清齋入室，北向平坐，心拜九過止。還北向坐，叩齒九通，閉跟內思高上虛皇隨四時形影，在上清元寶宮金上府離合鄉明光里，迴真下映，入兆上元血液之府，便微祝曰：<span lang="EN-US"><br>
		</span>
		　　九元離合，飛根結真，洞景上靈，黃雲內纏，寶明齊映，落華生&#28895;，鎮固上元，映照我身，三宮保鍊，六府光津，策御八景，玄老周旋，乘空步虛，出入無間，上輔高上，虛皇帝臣，八會慶納，請如所陳。畢，仰嚥九氣止。此高上祕道，變化混生，知者與高上齊真、修之九年，飛行玉清。輕泄七祖充責，身役河源，依九天之科，不得入仙。<span lang="EN-US"><br>
		</span>
		　　紫虛高上元皇道君，元明皇之氣，諱明上基，字飛冥範，形長五千萬丈。以春三月，頭建紫元通天寶冠，衣青黃&#32209;三色錦袍，佩招真玉策，帶流光鳳章，常乘紫碧二色之雲，坐十二色蓮華之上，光明暐曄，在上清之中紫虛之內，思之還長五寸五分。夏三月，高上元皇道君則變形，色如黃金，項負圓輪十二光，衣七十二條九綵飛天之衣，坐九色師子之上，思之還反真形。秋三月，高上元皇道君則變形為鳳頭人軀，衣九色斑文虎衣，坐五色雲上，思之還反真形。冬三月，高上元皇道君則變形為碧皂黃三色之光，更相纏繞，在紫虛之中，此則反明皇之氣，更受鍊紫虛之精，思之還反真形。<span lang="EN-US"><br>
		</span>
		　　修行高上元皇之道，當以太歲之日，沐浴入室，南向心拜三過，朝元皇畢，還北向叩齒十二通，閉眼內思高上元皇道君隨四時形影，在上清金靈宮丹神府元洞鄉通耀里，迴真下映，入兆通神之戶，便微祝曰：<span lang="EN-US"><br>
		</span>　　明皇元道，高上紫元，三變九合，結成洞門，朱精爛綺，飛生黃雲，五符固死，保命長存，迴真混合，使我成神，</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		三宮安鎮，九孔結仙，四時變化，與帝合真。畢，仰嚥九氣止。此高上祕密之道，三變九鍊，自然成真，得行其法，九年飛行，與神合形。輕泄漏慢，九祖充責，身沒幽泉，長謝四極，不得入仙。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　上皇玉虛君，元紫皇之氣，諱明世蘭，字曲常清，形長三千萬丈。以夏三月，頭建通精七寶華冠，衣九色飛雲錦</span><span style="font-family: 新細明體; color: maroon; background: lime">B</span><span style="font-family: 新細明體; color: maroon">，珮丹文紫章，常立紫氣之雲，七色蓮華，光明暐曄，洞照上清，思之還長三寸三分。秋三月，上皇玉虛君則變形一面四眼，身為鳳軀，九色斕斑，在黃白紅三氣之中，立五色師子之上，思之還反真形。冬三月，上皇玉虛君則變形為男子，手執五色之華，衣五色之衣，在紫雲芝之上，思之還反真形。春三月，上皇玉虛君則變形為黃赤青三色之光，混沌狀如浮雲，在紫虛之內，此則上皇反玉虛之氣，更受鍊紫皇之精，思之還反真形。<span lang="EN-US"><br>
		</span>
		　　凡修行玉虛君之道，當以八節之日，清齋東向三拜，朝玉虛畢，還北向叩齒三通，閉眼內思上虛皇玉君隨四時形影，在上清朱精宮生真府太丹鄉三寶里，迴真下映，入兆泥丸後門之中，便微祝曰：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　玄明紫皇，八氣飛空，幽幽冥冥，混化十方，敷靈演真，煥曜金光，紫微鍊精，結成仙容，八景騰飛，乘雲駕空，控轡太虛，逍遙上宮。畢，仰嚥七氣止。此上皇金匱祕道，有名書紫簡，刻圖丹臺，當得此文，修行九年，飛行上清。輕泄祕要，身沒鬼官，不得入仙。<span lang="EN-US"><br>
		</span>
		　　三元太明上皇君，元虛皇之氣，諱寂欣平，字靈劫化，形長七千萬丈。秋三月，頭建丹華紫曜飛天冠，衣五色雲羅之袍，佩流金火鈴，帶神虎玉章，常立紫雲之上，光明暐曄，七十二變，照明上清，思之還長七寸二分。太明上皇君，以冬三月，則化形人頭龍身，五色玄黃，在紫虛之上，立九色雲光絕空之中，思之還反真形。太明上皇君，以春三月，則化形為三月之暉，流光爓照上清之中紫虛之內，思之還反真形。太明上皇君，以夏三月，則化形為赤白二色之光，如太素之雲，在紫虛之中，此則太明上皇君反三元之氣，更受鍊虛皇之精，思之還反真形。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　修行上皇君之道，常以本命、太歲之日，沐浴入室，南向心拜太明上皇君畢，還北向叩齒三通，閉眼思太明上皇君隨四時形影，在上清紫融宮生真府七相鄉六元里中，迴真下映，入兆左方融生宮中，便微祝曰：<span lang="EN-US"><br>
		</span>
		　　三元太明，洞景朱靈，玄氣散真，混合元精，帝一變化，保命黃寧，八氣飛騰，六宮常生，玄老同符，我道已明，三光翼景，羽服&#27406;青，策轡丹輿，飛入月庭。畢，仰嚥十二氣止。得修此道，則名書九天，上真降席，飛行玉清。輕慢泄漏，身沒鬼官，不得入仙。<span lang="EN-US"><br>
		</span>
		　　皇上萬始先生，元上皇之氣，諱幽朗蘭，字通大範，形長九千萬丈。冬三月，頭建丹陽日精之冠，衣赤雲明光錦袍，佩金虎鳳丈，帶丹皇紫章，常乘白素之雲，坐五色師子，光明流煥，照映上清，思之還長二寸一分。春三月，萬始先生則變形為人軀三頭鳳凰，衣九色斑文虎衣，常立十二華光，思之還反真形。夏三月，萬始先生則變形為三日之暉，紫光八芒，爛映煥明，在上清之上，十二色蓮華之中，思之還反真形。秋三月，萬始先生則化為青赤紫三色之光，更相纏繞如日之輪，此則反皇上之氣，更受鍊上皇之精，思之還反真形。<span lang="EN-US"><br>
		</span>
		　　修行萬始先生之道，常以本命、八節之日，沐浴入室，北向心拜先生畢，叩齒三通，閉跟思先生隨四時形影，在上清融華宮金魂府明靈鄉上張里中，迴真下映，入兆右方陰極宮中，微祝曰：<span lang="EN-US"><br>
		</span>
		　　萬始三精，散氣九微，上景登正，明道四飛，玄母開願，八間解懷，保錄中元，帝真徘徊，變化三形，體無常衰，混合光象，日月齊暉，飛登玄宮，昇入紫微。畢，仰嚥九氣止。此高玄妙祕黃房寶文，得見其篇，書名九天，修行飛仙，白偶昇天。<span lang="EN-US"><br>
		</span>
		　　上皇先生紫晨君，元高元之氣，諱欣平淵，字道元極，身長九千萬丈。春三月，建通天寶晨冠，衣七色流明雲光珠袍，佩上相制靈之符，帶混真東蒙之策，坐九色蒼龍，在青雲之上，光明流曜，洞照上情，思之還長九寸九分。夏三月，化形龍頭人身，五色斑斕，文彩煥曜，在紫雲之中，光明徹照，映朗十方，思之還反真形。秋三月，化形人頭龍身，九色斑斕，文彩光明，洞照上清，思之還反真形。冬三月，化形青黑二色之光，更相混合，光明洞曜，映照上清，此則反上皇之氣，更受鍊元高元之精，思之還反真形。<span lang="EN-US"><br>
		</span>
		　　修行紫晨君之道，常以立春之日，東向九拜朝紫晨君畢，還向叩齒九通，思紫晨君隨四．時形影，在玉清紫玄上宮朱映府金精鄉化靈里中，迴真下映，入兆肝之上門，微祝曰：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　上皇散靈，紫晨納精，三華洞發，四度鮮明，流真交慶，迴映我庭，三元混合，我道以成，仙衣羽服，錦裳飛青，九龍策轡，飛行上靈。〔畢〕，仰嚥九氣止。<span lang="EN-US"><br>
		</span>　　紫虛皇上太帝君，元洞元之氣，諱靈明谷，字大範宗，長八千萬丈。夏三月，建九氣流精紫曜之冠，衣九色無縫自然之</span><span style="font-family: 新細明體; color: maroon; background: lime">B</span><span style="font-family: 新細明體; color: maroon">，佩七元交光之章，帶元皇命真之策，坐神鳳之上絳雲之內，光明暐曄，洞照上清，思之還長八寸八分。秋三月，化形鳳頭人形，九色斑斕，文彩光朋，〔立〕蓮華之上，在素雲之中，思之還反真形。冬三月，化形人頭鳳身，口銜火鈴，文彩煥爛，洞照上清，思之還反真形。春三月，化形為青赤二色之光，光明赫赫，照明上清，此則反紫虛之氣，更受鍊元洞精之精，思之還反真形。<span lang="EN-US"><br>
		</span>
		　　修行太帝君之道，常以立夏之日，入室南向八拜，朝太帝君，還北向叩齒九通，思太帝君隨四時形影，在玉清變雲宮中丹曜府金華鄉日精里中，迴真下映，入兆心房上關，微祝曰：<span lang="EN-US"><br>
		</span>
		　　紫虛吐精，皇上納氣，二元交慶，混合齊契，流津濯灌，澤灑九外，是日上吉，我享元泰，玉華流溢，洗塵掃穢，六腑開清，身無毫翳，明道八景，輔成仙位，仰嚥靈芝，還童反艾，肉輕骨飛，昇入無際。〔畢〕，仰嚥八氣止。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　紫虛皇老上帝君，元洞精之氣，諱虛盈，字元衡豁，長六千萬丈。秋三月，建金華七曜之冠，衣雲文日精錦袍，佩皇天杖幡，帶九光靈章綬，立素雲之中，坐七色師子，光明流煥，洞映上清，思之還長六寸六分。冬三月，化形虎頭人身，黃白錦袍，文彩明曜，立玄雲之中，坐九色，靈照十方，思之還反真形。春三月，化形人頭虎身，九色斑斕，光彩煥煥，照明上清，在紫虛上清之中，思之還反真形。夏三月，化形為赤白二色之光，光明奕奕，照明四方，此則反紫虛之氣，更受鍊元洞之精，思之還反真形。<span lang="EN-US"><br>
		</span>
		　　修行上帝君之道，常以立秋之日，入室西向六拜，朝帝君畢，還北向叩齒十二通，思上帝君隨四時形影，在玉清金門官治精府三鍊鄉九變里中，迴真下映，入兆胇宮中節間，微祝曰：<span lang="EN-US"><br>
		</span>
		　　皇老開張，四運改靈，鍊度三關，變化飾形，是日慶合，萬氣交并，太上度符，司命典生，削滅死根，勒錄上清，上享元吉，靡不利貞，壽同三光，與真齊靈，得乘飛景，上造帝庭。畢，仰嚥十二氣止。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　玄虛太真洞景君，元洞融之氣，諱遊上飛，字玄開梁，長五千萬丈。冬三月，建無上七曜寶冠，衣朱玉文明光飛錦</span><span style="font-family: 新細明體; color: maroon; background: lime">B</span><span style="font-family: 新細明體; color: maroon">，佩丹皇玉章，帶招仙之劍，在玄虛之中，立五色師子之上，光明曜映照上清，思之還長五寸五分。春三月，化形為仙人，色如金剛，項負寶圓，衣龜文大衣，光照十方，在青雲之中，思之還反真形。夏三月，化形為靈龜，三百六十文章，口銜七星，坐華蓋之下玄雲之上，光明奕奕，照映上清，思之還反真形。秋三月，化形為白黑二色<span lang="EN-US"><br>
		</span>之光，光色沌沌如玉之精，此則反玄虛之氣，更受鍊元洞融之精，思之還反真形。<span lang="EN-US"><br>
		</span>
		　　修行洞景君之道，常以立冬之日，入室北向五拜，朝洞景君，叩齒三通，思洞景君在玉清瓊容宮太丹府朱雀鄉崖中里中，迴真下映，入兆腎府雙闕之內，微祝曰：<span lang="EN-US"><br>
		</span>
		　　洞真高清，四運鍊仙，道合中元，變化自然，流津玄灑，慶布我身，上享元吉，利貞受恩，太一度符，元君科山，絕滅死屍，斬斷胞根，八景輔翼，總錄萬神，降致雲輿，運我昇晨。畢，仰嚥五氣止。行之八年，刻得玄昇，中真降見，授兆真經寶章。<span lang="EN-US"><br>
		</span>
		　　皇上玉帝，元高晨之氣，諱大寧，字大幽始，長三千萬丈。春三月，建七寶珠冠，衣九色虎衣，佩金虎鳳文，帶神虎玉章，乘七元之精，立朱雀之上，十二華光，煥明玉清洞虛之中，思之還長三寸三分。夏三月，化形項負七色寶蓋，兩手斗星，立日暉之中，光明暐曄，在上清之上，思之還反真形。秋三月，化形人頭，為朱雀口，銜日象，立紫雲之上華蓋之下，光昕奕奕，映照上清，思之還反真形。冬三月，化形為玄黃蒼三色之光，更相纏繞，在紫虛之中，則玉帝反皇上之氣，更受鍊高晨之精，思之還反真形。<span lang="EN-US"><br>
		</span>
		　　修行玉帝之道，常以月一日、十五日，沐浴入室，東向心拜，朝玉帝畢，還北向叩齒十二通，閉眼思皇上玉帝隨四時形影，在上清洞雲宮霧仙府仙變鄉定微里中，迴真下映，入兆兩眉中間，微祝曰：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　明上帝皇，騰景高微，九變紫元，四氣鍊暉，三合中宮，五化徘徊，混合帝一，萬氣總歸，安靈元室，鎮固九扉，三部八景，齊真相隨，共乘雲龍，昇我高飛，長享帝籍，億億不衰。〔畢〕，仰嚥九氣止。此皇上之道，紫房中祕言，授於金名玉字合真之人，得者飛仙，與帝合形，輕泄身死，七祖充責，萬劫不得入仙。<span lang="EN-US"><br>
		</span>　　太素高虛上極紫皇君，元明晨之氣，諱宗梵憐，字玄上門，長<span lang="EN-US">#1</span>五千萬丈。夏三月，建天元七寶冠，衣九色珠絳雲光錦</span><span style="font-family: 新細明體; color: maroon; background: lime">B</span><span style="font-family: 新細明體; color: maroon">，佩六山火玉，帶靈飛紫綬，立五色師子蓮華之上，煥明上清七十四方，思之還長五寸二分。秋三月，化形人頭虎軀，玄黃斑文，文彩煥爛，光照十方，在紫氣之中，立五芝之上，思之還反真形。冬三月，化形通身金光，項負華蓋，衣三十二色，有如天仙之象，光明奕奕，照朗上清，思之還反真形。春三月，化形為紫黃&#32209;三色之光，更相纏繞，三氣混沌，在上清之中，此則紫皇反太素之氣，更受鍊明晨之精，思之還反真形。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　修行紫皇君之道，常以庚申之日，情齋入室，南向心拜紫皇君畢，還北向叩齒三通，閉眼思紫皇道君隨四時形影，在上清金耀宮紫曜府七元鄉華蓋里中，迴真下映，入兆紫房宮中，微祝曰：<span lang="EN-US"><br>
		</span>
		　　明晨散靈，紫皇納暉，太素九變，四鍊洞微，太一監命，公子保哀，帝君理命，三元齊迴，與真并契，福祚巍巍，策龍飛昇，上造雲扉。畢，仰嚥九氣止。此金房祕要，傳上清真人，得者飛仙，位齊高真。輕泄漏慢，身役河源，<span lang="EN-US"><br>
		</span>七祖謝責，不得入仙。<span lang="EN-US"><br>
		</span>
		　　虛明紫蘭中元高嵉君，元太晨之氣，諱惠智，字通大業，長三千萬丈。秋三月，建三華寶冠，衣神精七色之袍，帶流金紫章，佩石精金光之劍，立碧霞之上，七色虎輦，光明煥煥，三十二色，思之還長三寸三分。冬三月，化形虎身龍頭，五色斑文，光明奕奕，在碧雲之中五色蓮華之上，思之還反真形。春三月，變形三頭鳳皇，九色文彩光明煥爛，照映上清，思之還反真形。夏三月，化形為紫碧二色之光，更相纏繞，如日之昇，此則高嵉君紫蘭之氣，更受鍊元明太晨之精，思之還反真形。<span lang="EN-US"><br>
		</span>
		　　修行中元高嵉君之道，常以立秋之日，清齋入室，西向拜朝高嵉君畢，還北向叩齒十二通，閉眼思高嵉君隨四時形影，在上清靈映宮神變府三輪鄉成真里中，迴真下映，入兆五藏五城之宮，微祝曰：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　太晨迴景虛明分，變合九鍊三真輪，津靈灌溉五城門，鎮神固氣塞死源，上招高虛致仙群，飛行羽步昇金門，世享帝席命長全，七葉同歡離五根。畢，仰嚥三氣止。此紫蘭寶訣，萬劫一宣，得者飛行，上昇玉清。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　紫虛玉皇先生紫晨君，元玉晨之氣，諱靈會消，字度眾光，長七千萬丈。冬三月，建七寶飛華冠，衣九色紫錦華裙，佩龍景七變虎符，立五色師子之上，十二華光明照十方，思之還長七寸七分。春三月，化形為九色之鳳，口銜素綬，文身斑斕，光耀上清，思之還反真形。夏三月，化形人軀九頭之烏，九色文彩，光明暐曄，映照上清，思之還反真形。秋三月，化形為紫蒼赤三色之光，混沌相繞如雲之交，此則紫晨君反紫虛玉皇之氣，更受鍊玉晨之精，思之還反真形。<span lang="EN-US"><br>
		</span>　　修行紫晨君之道，常以太歲之日，清齋入室，北向心拜<span lang="EN-US">J </span>
		朝紫晨君，叩齒三通，閉眼思紫晨君隨四時形影，在上清變光宮九合府自然鄉永康里中，迴真下映，入兆左腋下，微祝曰：<span lang="EN-US"><br>
		</span>
		　　九玄生紫晨，皇景發瓊華，三鍊洞神府，七入金離沙，吐納餐童陽，含漱引日葩，四改隨運生，妙景保朱霞，有能明此訣，&#25658;手步北阿。畢，仰嚥七氣止。此金房寶文，得修真道，飛行玉清。<span lang="EN-US"><br>
		</span>　　紫虛三元紫精君，元紫晨之氣，諱明上耀，字朋大光，長九千萬丈。春三月，建九元飛晨嬰冠，衣丹錦飛裙，佩</span><span style="font-family: 新細明體; color: maroon">九天龍文虎書，帶日精育延之劍，立五色蓮華之上，項負七寶之光，思之還長九寸九分。夏三月，紫精君化形為童子，頹雲角髻，衣五色彩衣，手執華幢，光明，煥爛，照映上清，思之還反真形。秋三月，化形龍頭蛇軀，青黃煥爛，光曜玉虛，思之還反真形。冬三月，化形為紫青白三色之光，沌沌如日月之暉，此則反紫虛三元之氣，更受鍊紫晨之精，思之還反真形。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　修行紫精君之道，常以春分之日，清齋入室，東向心拜，朝紫精君畢，還北向叩齒十二通，閉眼思紫精君隨四時形影，在上清玉寶宮洞靈府金相鄉昇樂里中，迴真下映，入兆心房之中，微祝曰：</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　紫霄散朱靈，丹霄煥玉清，三元踊飛蓋，徘徊紫階庭，反我自然氣，受鍊瑩玉形，養味月中水，仰吸朱日精，三華齊明景，策氣迅八軿。畢，仰嚥七氣止。此九天祕祝，玉房寶文，得行其道，飛騰玉清。輕泄漏慢，身役河源，不得入仙。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　真陽九老玄一君，元洞晨之氣，諱明流爛，字宣通勃，長五千萬丈。夏三月，建寶晨通精冠，衣九色雲文錦袍，佩太上命神之章龍景丹文，立紫雲之上，坐七色蓮華，光明煥煥，思之還長五寸五分。秋三月，化形為嬰兒，坐紫虛之中，戴五色華蓋，把五芝華幡，思之還反真形。冬三月，化形為月光，青色&#27406;&#27406;，在紫雲之中青華之上，光明流照，洞映上清，思之還反真形。春三月，化形為青&#32209;玄三色之光，混沌相纏如雲之交，鬱勃上清之中，此則反真陽元老之氣，更受鍊元洞晨之精，思之還反真形。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　修元老玄一之道，常以立夏之日，清齋入室，西向三拜朝元老畢，還北向平坐，叩齒十二通，思元老玄一君隨四時形影，在上清飛玄宮洞太府九元鄉三關里中，迴真下映，入兆命門之處，微祝曰：</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　洞晨鍊真陽，玄老乘虛發，四化變妙根，蕾買景曜朗月，迅虛亭丹衢，策轡之朱律，曲引冥鄉交，同集九靈闕，微哉保劫功，誰測浮與沒。畢，仰嚥九過止。有知玄一四時變化，修之九年，則見真形下降寢房，能變形太虛，飛行上清。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　太微天帝君，元洞元之氣，諱大崇屬，字元洞度，長三千萬丈。秋三月，建九元飛嬰冠，衣七色鳳雲之袍，帶夜光寶章交靈素綬，立五色師子之上，身生三十二色寶光，在上清之上，思之還長三寸二分。冬三月，化形為無量真人，身負金光，照明十方，立九色之華，手執金鈴，思之還反真形。春三月，化形為日光，紫芒煥映玉虛之上，照明十方，思之還反真形。夏三月，化形為白蒼&#32209;三色光，更相纏繞如雲之沓，此則帝君反太微之氣，更受鍊洞元之精，思之還反真形。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　修天帝君之道，常以春分之日，沐浴入室，東向再拜朝帝君畢，還北向平坐叩齒三通，思帝君隨四時形影、在上清雲霞宮八朗府三真鄉五晨里中，迴真下映，入兆右腋下，微祝曰：</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">　　洞源變靈，九色明鮮，迴合太微，</span><span style="font-family: 新細明體; color: maroon">四化成真，玉虛&#27406;勃，景曜朱煙，含華漱泉，飛芳八纏，仰餐流暉，鍊灌我身，我身變化，昇入九天，上書仙籍，與帝結緣。畢，仰嚥九過止。有知帝君四時之變，壽同二一光，修行其道，飛行上清，輕泄漏慢，七祖充責。<span lang="EN-US"><br>
		</span>
		　　青靈陽安君，元洞浩之氣，諱度眾法，字大開明，長五千萬丈。冬三月，建三精芙蓉晨冠，衣雲文丹錦飛裘，履九色師子，佩流金火鈴，交帶七元，身生七變之光，暐曄玉清之上細微之內，思之還長三寸三分。春三月，化形為老公，頭戴飛龍，口銜月，身衣羽衣，手持紫綬，在丹霞之上，照明玉清，思之還反真形。夏三月，化形為虎頭人身，五色斑斕，光照十方，思之還反真形。秋三月，化形為黃&#32209;紫三色之光，混沌上清，如日之暉，此則反青靈之氣，更受鍊洞浩之精，思之還反真形。<span lang="EN-US"><br>
		</span>
		　　修行陽安君之道，常以立春之日，沐浴入室，東向再拜朝陽安君畢，還北向叩齒九通，思陽安君隨四時形影，在上清招搖宮六合府廣靈鄉洞泉里中，迴真下映，入兆兩丸之間車軸下戶，微祝曰：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　洞浩峙五華，神暉灌青靈，混合帝一氣，變化隨運生，通朗始神堂，發幽鍊丹形，玄玄九元內，寥寥中有精，真景耀雲宮，奕奕照三清，迴映細微中，表爾形與名，氣入神寂房，迴宴紫霄軿。畢，嚥氣三過止。有知陽安四化之形，壽同天地，修之九年，白日飛行。<span lang="EN-US"><br>
		</span>
		　　上元太素三元君，元晨華之氣，諱雲育瑛，字勃芝，長三千萬丈。春三月，建寶玄扶晨羽冠，服紫氣浮雲錦帔，九色龍錦羽裙，腰帶流金火鈴虎符龍書，坐於太空之中，膝下常有丹&#32209;青三素之雲，光明暐曄，映照十方，在九天之上細微之內，思之還長七寸。夏三月，化形一身三頭，戴七稱寶冠，服三素飛雲錦衣，立九色鳳凰，上照十方，思之還反真形。秋三月、化形為七曜華精玉光，暐曄紫雲之上，光色&#27421;&#27421;如日之暉，思之還反真形。冬三月，化形為紫白黃色之光，蓊蓊勃勃如金之精，此則反上元太素之氣，更受鍊晨華之精，思之還反真形。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　修行三元之道，常以本命、太歲之日，沐浴入室，西向三拜朝三元君畢，還北向平坐叩齒九通，思三元君隨四時形影，在上清寶素宮九玄府晨華鄉玉皇里中，迴真下映，入兆九孔之戶，微祝曰：<span lang="EN-US"><br>
		</span>
		　　三素迴天元，流霄翼玉靈，靡靡乘玄散，飄飄虛上清，把我自然運，改化豈常名，妙覺始玄旦，欣我萬劫齡，太霞雖云遼，洞映監有情，相與&#25658;玉契，同期九天軿，嚥三氣止。此紫元六合宮中祕道，有知三元四時之化不死，修行其道，飛行上清。<span lang="EN-US"><br>
		</span>　　高上太素君，元洞觀之氣，諱寶洞通，字明世宗，長<span lang="EN-US">#2</span>三千萬丈。夏三月，頭建紫元寶冠，衣丹錦七色之</span><span style="font-family: 新細明體; color: maroon; background: lime">B</span><span style="font-family: 新細明體; color: maroon">，佩豁落七曜元章，帶三寶招仙之策，立五色蓮華之上，光明煥照，思之還長七寸。秋三月，太素君則變形龍頭人身，五色斑斕，光明流曜，映照十方，思之還反真形。冬三月，太素君則變形三日之象，光映混沌，照明上清，思之還反真</span><span style="font-family: 新細明體; color: maroon">形。春三月太素君則變形蒼白二色之光，奕奕在元氣之中，紫霄之上，此則反高上太素之氣，更受鍊元洞觀之精，思之還反真形。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　修行太素君之道，常以甲子日，沐浴入室，西北向再拜朝太素君畢，還北向平坐叩齒三通，思太素君隨四時形影，在上清無量宮映天府七相鄉九轉里中，迴真下映，入兆背中骨節之府，微祝曰：</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　太素策運，四景虛飛，通精散氣，鍊變紫暉，三寶華蓋，&#32209;軿徘徊，流映霞庭，光曜高微，來變我神，生我羽衣，輕翔毛服，八氣齊飛。畢，嚥氣八過止。知太素隨四時之變，則壽萬年，修行其道，飛行上清，輕泄靈文，身死失仙。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　上清紫精三素君，元洞陽之氣，諱霄華，字法靈曜，長七千萬丈。秋三月，頭建通精晨冠，衣五色斑文虎衣，佩交靈素綬，帶招仙之劍，立九色師子之上，項生圓光，照明上清，思之還長七寸。冬三月，紫精三素元君則變形為鳳頭人身，衣蒼碧紫三色羽衣，光明流煥上清之中，思之還反真形。春三月，紫精三素元君則變形人頭龍身，文彩煥曜，照明上清，思之還反真形。夏三月，紫精三素元君則變形為黃黑二色之光，混沌相纏如雲之昇，此則反紫精之氣，更受鍊洞陽之精，思之還反真形。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　修行三元君之道，常以庚申之日，沐浴入室，西向再拜朝元君畢，還北向平坐叩齒三通，思元君隨四時形影，在上清玉皇官寶雲府三氣鄉交靈里中，迴真下映，入兆大槌骨首之戶，便微祝</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">曰：</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　紫精散景暉，變鍊九氣庭，方圓三便府，離合改運生，吐津灌日根，皇華曜紫清，尋我高上道，微中有至靈，誰能迴我輿，與爾結玄名。畢，嚥氣三過止。有知此道，三素降真形，修行九年，飛行上清。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　皇清洞真君，元明皓靈之氣，諱元寶琮，字理玄賾，長五千萬丈。冬三月，冠三梁玉晨之冠，衣七色虎文之裘，帶流金火鈴七色杖幡，立三素飛雲之上，光明暐曄玉虛之內，思之還長五寸五分。春三月，洞真君變形，頭巾黃巾，衣四十二條法衣，手執華幡，在紫雲之上，思之還反真形。夏三月，洞真君則變形，冥目閉視，頭戴華蓋，足履蓮華，思之還反真形。秋三月，洞真君則變形為黃白二色之光，光明流煥在太空之中，照明十天，此則反皇清之氣，更受鍊明皓靈之精，思之還反真形。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　修行洞真君之道，以立冬之日，沐浴入室，北向三拜，朝洞真君畢，還北向平坐，叩齒十二通，思洞真君隨四時形影，在上清洞玄宮清微府玉相鄉金嬰里中，迴真下映，入兆口之四際中，微祝曰：</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　皇清標晨暉，靈氣翼虛遷，飄飄九元上，靡靡入帝晨，仰吸月中水，俯引曰華根，洞鍊廣靈氣，流芳灌我真、乘運尋帝景，意合致玉仙。畢，嚥氣七過止。有知洞真四變之道，三年則與神交言，修行九年，飛行玉清。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　皇上四老道中君，元洞虛之氣，諱鏡際，字浩元，長七千萬丈。春三月，頭建明真七寶玉冠，衣鳳文斑袍，佩豁落流鈴，帶招真之劍，立于九色師子之上，十二華光在上清之上，紫虛之中，思之還長七寸。夏三月，道中君則變形為小兒，衣五彩之衣，口銜七星，立白雲之上，思之還反真形。秋三月，道中君則變形為人頭蛇身，五色斑斕，在玉虛之上，思之還反真形。冬三月，道中君則變形為青赤白主色之雲，更相纏繞，在玄空之中，此則反皇上之氣，更受鍊洞虛之精，思之還反真形。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　修行道中君之道，常以冬至日，沐浴入室，東南向四拜，朝道中君畢，還北向平坐，叩齒十二通，思道中君隨四時形影，在上清流精宮會明府太仙鄉三清里中，迴真下映，入兆背窮骨地戶，微祝曰：</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　四老中真，散華雲房，迴景四陳，變化八方，吐納三精，流映我宮，仙魂仙魄，髓結玉容，乘虛策霄，飛入太空。畢，嚥氣四過止。有知道中君四變之道，壽享萬年，修行致神降，白日昇天。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　玉晨太上大道君，元虛靈之氣，諱囂獻，字波苦淵，長九千萬丈。秋三月，頭建百變神光玉冠，披飛森霜珠之袍，七色虎衣，佩九色離羅之章，帶晨光月明之鈴，坐七色之雲，光明流曜上清之中，思之還長九寸。冬三月，太上道君則變形，頭戴七光圓輪，身著三十二色法衣，立九色師子之上，光明暐曜，在上清之上太微之中，思之還反真形。春三月，太上大道，君變形為老子，頭戴角巾，身著虎文之衣，手執金符，在五芝華上，思之還反真形。夏三月，太上大道君變形為紫黃二色之光，光明奕奕，更相纏繞在紫虛之中，反玉晨之氣，更受鍊虛靈之精，思之還反真形。</span><span lang="EN-US" style="font-family: New MingLiu; color: maroon"><br>
		</span><span style="font-family: 新細明體; color: maroon">
		　　修行大道君之道，常以八節、本命之日，沐浴入室，北向再拜朝玉晨君畢，還北向平坐，叩齒九通，思玉晨君隨四時形影，在上清&#34306;珠宮日闕府紫映鄉金光里中，迴真下映，入兆頸處十二間梁之中，微祝曰：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　玉晨帶高靈，總真御八清，玉華披丹房，紫鳳曜雲營，&#25658;致玄都真，同鍊朱丹精，隨化變五神，營暉明上靈，元道無窮方，微我妙有生，命仙度符籍，表爾形與名。畢，仰嚥五氣止。此高上玉篇，知者壽萬年，修之九年，飛昇</span><span lang="EN-US" style="color: maroon"><br>
		</span><span style="font-family: 新細明體; color: maroon">上清，輕泄至妙，身死不仙。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　中央黃老君，元五暉之氣，諱無英生，字雲九夜，長三千萬丈。夏三月，頭建寶琅晨冠，衣九色雲文裘，帶交靈紫綬，十二色華光，常立五色師子之上，光明流曜上清之中，思之還長三寸三分。秋三月，中央黃老君則變形為玉童，頭戴七精之華，衣飛天羽衣，手執華幡，思之還反真形。冬三月，中央黃老君則變形為大仙，通身黃金色，衣七色衣，項負圓光，足履蓮華，光明流煥，思之還反真形。春三月，中央黃老君則變形為紫&#32209;青三色之光，更相纏繞在玉虛之上，此則反中央之氣，更受鍊元五暉之精，思之還反真形。</span><span lang="EN-US" style="color: maroon"><br>
		</span><span style="font-family: 新細明體; color: maroon">
		　　修行黃老君之道，常以庚申、甲子之日，沐浴入室，東北向三拜朝黃老君</span><span style="font-family: 新細明體; color: maroon">畢，還北向平坐，叩齒十二通止，思黃老君隨四時形影，在上清空映宮金珠府上精鄉昌樂里中，迴真下映，入兆胸中四極中，微祝曰：</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　太清連玉虛，玄雲散朱宮，四化分流逝，化化改常容，妙景乘靈恍，混合生空伺，得真在感會，高下玄成雙，靜念自形喪，心希冥嶺峰。畢，嚥氣五過止。得知黃老四變之容，壽享萬年，修行其道，飛行上清。<span lang="EN-US"><br>
		</span>
		　　太極大道元景君，元上融之氣，諱道大師，字度大明，長三千萬丈。秋三月，頭建晨嬰寶冠，衣無縫九色單衣，佩神虎上符，帶寶仙之劍，項負流金之光，照明七十四方，立玄龜上，思之還長三寸三分。冬三月，大道元景君則變形為虎頭龍身，五色文彩，照明上清，思之還反真形。春三月，大道元景君則變形為老子，散髮至腰，衣飛青羽衣，立紫雲上，思之還反真形。夏三月，大道元景看則變形為青赤二色之光，混混沌沌，更相纏繞在紫虛之上，此則反太極之氣，更受鍊元上融之精，思之還反真形。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">
		　　修行元景君之道，常以立秋之日，沐浴入室，西向再拜朝元景君畢，還北向平坐，叩齒三通，思元景君隨四時形影，在上清長命宮八縹府上元鄉會靈里中，迴真下映，入兆胃管之戶高膜之中，微祝曰：<span lang="EN-US"><br>
		</span>
		　　元景洞玄，九微鍊形，四運變化，隨氣改生，生真混合，流映八冥，我乘日吉，上告帝靈，求仙昇飛，八景齊并，萬傾會集，得御流軿，升入九虛，朝謁三清。畢，仰嚥十二氣止。有知元景四變之道，壽三千歲，修之九年，與真同景，飛行上清。<span lang="EN-US"><br>
		</span>　　太清大道君，元景玉融之氣，諱負上合，字靈幽會，長<span lang="EN-US">#3</span>七千萬丈。冬三月，頭建九元通天之冠，衣九色龍衣，佩三氣中章，帶交靈素綬，足立三素之雲，光明煥曜，在上清之上，思之還長三寸二分。春三月，太清大道君則變形為三頭之鳳，口銜素綬，一身有九色之羽，文彩煥爛，洞映上清，思之還反真形。夏三月，太清大道君則變形為三月之圓光，色赤沌沌如車之輪，光明洞曜在太清之上，思之還反真形。秋三月，太清大道君則變形為紫白黃三色之光，光明煥煥，洞照上清，此則反太清之氣，更受鍊元景玉融之精，思之還反真形。<span lang="EN-US"><br>
		</span>
		　　修行太清大道君之道，常以立春之日，沐浴入室，北向三拜朝道君畢，還北向平坐，叩齒三通，思大道君隨四時形影，在上清上初宮始生府六合鄉風生里中，迴真下降，入兆喉內極根之戶，微祝曰：<span lang="EN-US"><br>
		</span>
		　　太清散靈，九暉吐津，金光玉符，五色流煙，上化下合，變景九天，萬神混鍊，內照成仙，入室輔真，飛晨帝庭。畢，仰嚥三氣止。有知此道則不死，修之九年神仙。<span lang="EN-US"><br>
		</span>
		　　皇初紫元君，元融生之氣，諱興劫行，字一氣真，長九千萬丈。春三月，頭建紫元寶琅神冠，衣三色虎文之裘，佩素靈之綬，立三素之雲，光明煥照，洞觀十方，在上清之上八微之內，思之還長九寸九分。夏三月，皇初紫元君則變形為大仙，通身金色，項負圓明，文彩煥爛，光明奕奕，照映十方，思之還反真形。秋三月，皇初紫元君則變形為三色童子，衣五綵衣，手把華幡，奕奕煥煥，照明上清，思之還反真形。冬三月，皇初紫元君則變形為蒼碧紫三色之光，光明煥曜，照朗上清，此則反皇初之氣，更受鍊元融生之精，思之還反真形。<span lang="EN-US"><br>
		</span>
		　　修行紫元君之道，常以太歲甲子之日，沐浴入室，南向一拜朝紫元君畢，還北向平坐，叩齒三通止，思紫元君隨四時形影，在上清高虛宮重空府霄中鄉神漢里中，迴真下降，入兆泥丸鼻兩孔下源之中，微祝曰：<span lang="EN-US"><br>
		</span>
		　　紫皇元初，道合玄虛，三變九分，混化太初，結精未散，道靈金華，黃上觀真，輔明玉書，天魂檢氣，神昇紫虛，飛靈流軿，蒼蓋&#32209;輿，運致我身，朝謁方諸。畢，嚥氣九過止。此上皇妙道，祕於朱臺，得修其法，飛昇上清。輕泄靈文，七祖充責，身負風刀。<span lang="EN-US"><br>
		</span>
		　　&#26080;英中真上老君，元玄昱之氣，諱景中華，字明煒，長七千萬丈。夏三月，頭建通天寶冠，衣七色斑文之衣，珮靈飛紫綬，帶通真之劍，立九色師子之上，光明洞照，煥赫上清，思之還長七寸七分。秋三月，中真上老君則化形為老公，建黃巾，衣黃錦袍，手把金杖，立蓮華之上，光明照映十方，思之還反真形。冬三月，中真上老君則化形為三日之光，光明奕奕，照映十天，三氣混合雞子之黃，思之還反真形。春三月，中真上老君則化形為紫蒼白三色之光，光明煥照，映徹於九天，此則反&#26080;英中真之氣，更受鍊元玄昱之精，思之還反真形。<span lang="EN-US"><br>
		</span>
		　　修中真上老君之道，常以立春、本命、太歲之日，沐浴入室，西向三禮朝老君畢，還北向平坐，叩齒九通止，思上老君隨四時形影，在上清飛玄宮紫童府金耀鄉蒼元里中，迴真下降，入兆太倉五腹之口，微祝曰：<span lang="EN-US"><br>
		</span>
		　　玄昱散玉靈，中真乘空&#27406;，三素啟圓塗，黃華耀朱月，森森萬真庭，眇眇玄上闕，手把景秋日，足躡飛&#34412;律，散精迴金鄉，流黃煥爛發，變化應運生，長靈天地堀，研思玄微感，仰餐飛皇術，齊真九元上，一招萬仙謁。畢，仰嚥九氣止。有知無英中真變化形名，與天地同根，行其道九年，乘空飛行，上昇玉清。輕泄祕文，七祖獲罪，身喪失仙。</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-family: 新細明體; color: maroon">&nbsp;</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span style="font-family: 新細明體; color: maroon">上清元始變化寶真上經九靈太妙龜山玄籙卷上竟</span></p>
		<p style="line-height: 150%; margin-left: 0cm; margin-right: 0cm; margin-top: 0cm; margin-bottom: 0" align="left">
		<span lang="EN-US" style="font-size: 8.0pt; font-family: 新細明體; color: maroon">
		#1#2#3</span><span style="font-size: 8.0pt; font-family: 新細明體; color: maroon">『長』字原作『化』。</span></p>
　</td>
      </tr>
      </table>
    <p class="MsoNormal" style="line-height: 150%; text-autospace: none; margin-top:0; margin-bottom:0" align="left">
    　</p>
    <p style="margin-top: 0; margin-bottom: 0">　</p>
    <table border="1" cellspacing="1" width="94%" id="table1" bordercolorlight="#000080" bordercolordark="#000080" bgcolor="#FFFFE6">
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作單位</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">道教學術資訊網站</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">製作</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">洪百堅</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">資料來源</font></td>
        <td width="81%" align="center" style="font-family: MingLiU,MingLiU; font-size: 12pt">
    <font color="#800000" face="新細明體">正統道藏</font></td>
      </tr>
      <tr>
        <td width="15%" align="center" style="font-family: MingLiU,MingLiU; font-size: 12pt">
		<font color="#800000" face="新細明體">讚助人</font></td>
        <td width="81%" align="center" style="font-family: MingLiU,MingLiU; font-size: 12pt">　</td>
      </tr>
       </table>
    <p style="margin-top: 0; margin-bottom: 0">
　</p>
    <p style="margin-top: 0; margin-bottom: 0">　</p>

    <p style="margin-top: 0; margin-bottom: 0">　</td>
    <td width="15%"></td>
  </tr>
</table>
</div>
</body>
</html>